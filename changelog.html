<!DOCTYPE html>
<html lang="cs">
<head>
<meta charset="utf-8">
<title>Tom's Beerday - historie změn</title>
</head>

<body>
<h1>Tom's Beerday - historie změn</h1>
<p><a href="todo.html">To do list</a></p>
<article aria-labelledby="09">
<h2 id="09">Verze Early Access 0.9</h2>
<p>29. října 2024</p>
<ul aria-labelledby="09">
<li>Výrazně zrychleno spouštění programu při zachování času pro screen readery, aby stihly zaregistrovat a přečíst název právě vykresleného okna.</li>
<li>Zjednodušena a vylepšena detekce, jestli právě probíhá hra, nebo ne, která se používá v řadě případů, včetně třeba chování hudby v závěrečné zprávě na konci hry atd. To by mělo eliminovat chybu, kdy se tloukla hudba puštěná z jukeboxu s hudbou v této zprávě, respektive s hudbou v menu, a další možné chyby tohoto typu (díky Trychtýřovi).</li>
<li>Nechápu, jak jsem to do teďka mohl přehlížet, ale nefungovala zkratka alt+F4 během čekání, až dohraje některý konkrétní zvuk (třeba znělka při spuštění programu, pokud ji máte zapnutou).</li>
<li>Opravena položka Pohlaví v nastavení profilu (chyba z předchozí verze).</li>
<li>Přidáno obrovské množství náhodných a kontextových hlášek zákazníků podle činnosti, kterou zrovna dělají. Použijí se pouze se Sapi 5 hlasy pro váš jazyk a pouze, pokud máte aspoň jeden takový hlas nainstalovaný. Je to obrovská novinka, jeden z highlightů téhle verze a neskutečné oživení hry, celé to teď má úplně jinou imerzi, ale vy nemusíte dělat vůbec nic. ☺ Dokonce to ani nepotřebuje žádné nastavení, kromě úrovně hlasitosti těchto hlášek v nastavení zvuku. Prostě pokud žádný známý, podporovaný Sapi 5 hlas pro daný jazyk nainstalovaný nemáte, hra se o to vůbec nebude pokoušet a zákazníci zůstanou dál němí, jako byli vždycky. ☺ Pokud daná hláška už namluvená je (například už nějakou dobu hrajete, ale pak v nové verzi přibyly nějaké další), nebude je hra při každém spuštění vytvářet vždycky znovu všechny, ale vytvoří si jenom ty nové. Nebojte, je to celkem dost inteligentní a optimalizované. Pokud si smažete profil (z hlavního menu nebo z menu Nastavení ➡ Profil), smažou se i všechny existující vytvořené hlášky. Ona se vlastně smaže celá datová složka hry ☺ a při příštím spuštění si ji hra případně vytvoří znovu od nuly.</li>
<li>Načítání zvuků je teď rozdělené na tři fáze (načítání standardních zvuků hry, namluvení hlášek zákazníků, pokud některé chybí, a nakonec načtení i těchto hlášek), program teď jde konečně ukončit zkratkou alt+F4 i během načítání zvuků a další interní, ale významné optimalizace celého procesu načítání. Taky jsem přišel na, myslím, docela kreativní způsob, jak zajistit, abyste během načítání nemuseli jen tak sedět na prázdno a čumět do blba. Však uvidíte. ☺</li>
<li>Předělal jsem a velice výrazně zjednodušil, zlogičtěl a zefektivnil v podstatě celé hlavní menu, prohlédněte si ho znovu od začátku a opravdu pořádně! Aneb když coby slepej nemůžete dělat plnohodnotného UX designera, tak si tu potřebu saturujete aspoň ve vlastní hře. 😊 Zároveň na konci menu přibyla nová položka &quot;Zobrazit tipy, jak hrát&quot;. Pokud tak někdo bude mít vypnuté výchozí zobrazování tipů při prohře nebo se hrou teprve začíná, myslím, že tyhle tipy neuškodí a můžou se hodit, a takhle je k nim snadnější přístup ke všem najednou. Je to další mechanismus, jak se hru naučit, kromě kontextového menu, klávesové nápovědy a hlavně tutoriálu (až ho spravím ☺ ).</li>
<li>S tím souvisí i změna filozofie všech menu, kdy se teď budou všude, kde je to možné a dává to smysl, zobrazovat vždycky všechny položky, které dané menu může mít, jen prostě budou zamčené, pokud je zrovna není možné aktivovat (smazat profil, když ještě žádný nemáte, měnit nastavení, jako je obtížnost, režim hry a způsob vybírání pití, během hry, používat online funkce, když nejste připojení k internetu, zopakovat poslední zprávu dne, když jste ještě žádnou nedostali, atd.).</li>
<li>Konečně přidány měnitelné volby v menu pro už existující funkce &quot;Zobrazovat text bez diakritiky&quot; (nastavení rozhraní) a &quot;Dávat některým zákazníkům náhodná jména&quot; (nastavení hry).</li>
<li>Přidáno nastavení (rozhraní), jestli při spuštění kontrolovat aktualizace. Pokud ne, budete muset aktualizace vždycky vyhledat ručně (v menu Online funkce).</li>
<li>Jednotlivá nastavená omezení hardcore hry se teď ukládají do profilu, takže pokud hrajete nějakou hardcore kombinaci obzvlášť rádi, zůstane nastavená i při příštím spuštění programu.</li>
<li>Přepracováno pořadí a struktura položek v menu nastavení rozhraní. Kromě jiného byly přesunuty volby &quot;Zobrazovat tipy při prohře&quot; a &quot;Hlásit, že zákazník brzy ztratí trpělivost&quot; z tohoto menu do menu nastavení hry.</li>
<li>Hra teď při práci s nabídkami místo slova &quot;sekce&quot; používá slovo &quot;záložka&quot;.</li>
<li>Když jste změnili nastavení pro přehrávání zvuků více předmětů na stejném místě v průběhu hry, neprojevila se změna na už existujících, hrajících zvucích.</li>
<li>Další opravy kontroly špatné obsluhy (díky Trychtýřovi).</li>
<li>Po optimalizaci vyřazování zákazníků z fronty v předchozí verzi zůstávali omráčení zákazníci dál ve frontě (díky Trychtýřovi).</li>
<li>Další várka rozlišování hlášek, které mi minule unikly, podle rodů.</li>
<li>Pokus opravit chybu, kdy se pomocník obsluha naštval na pomocníka donašeče ☺ (díky Míše).</li>
<li>Pokud už je nahoře v hospodě moc bordelu, takže by hned při vzniku dalšího všichni začali odcházet, nedali si zákazníci úplně ve všech případech pozor na to, aby už žádný další bordel svojí chybou nevytvořili, což dělat měli (díky Míše). To znamená, že třeba někdy mohli zakopnout s plným půllitrem v ruce nebo na místě, kde někdo pije, někoho praštit atd.</li>
<li>V nastavení zvuku teď kromě všech výchozích nastavení (co přehrávat a co ne) můžete obnovit i jen výchozí úrovně hlasitostí, případně výchozí nastavení sterea, beze změny ostatních nastavení.</li>
<li>Opraven runtime error z poslední verze, když pomocník vyhazovač vyvedl ožralu (díky Míše).</li>
<li>Opravena hláška, když pomocník obsluha pošle s pivem pomocníka roznašeče (díky Míše). Hra musí umět popsat i případ, kdy si to ti dva pomocníci předají mezi sebou. V takovém případě to není obsloužení zákazníka. V minulé verzi jsem hlášku právě pro tenhle případ odstranil a nedošlo mi, k čemu to povede. ☺</li>
<li>Hláška o early accessu se teď přečte jenom jednou denně, respektive při prvním spuštění v daný den.</li>
<li>Když to bude potřeba, umím teď při vytváření nové aktualizace specifikovat, že tahle konkrétní aktualizace vám musí kvůli nekompatibilitě smazat celý profil, tj. všechna nastavení, průchod hrou, statistiky atd. Pokud to některá aktualizace v budoucnu bude muset udělat, budete na to upozorněni už ve hlášce, která na dostupnost aktualizace upozorňuje, a pak se vás hra ještě zeptá, jestli jste si jisti, když aktualizaci potvrzujete. Budu to potřebovat udělat všem plošně a na dálku minimálně při zavádění obchodu s herními variantami, proto jsem to implementoval takhle. Dokud o nic moc nejde (nemáte žádné peníze, které by vám k něčemu byly, trofeje ani reálné upgrady, které jste si museli koupit), tak včas testuju, jestli to správně funguje, právě na téhle aktualizaci.</li>
<li>Změněny výchozí hodnoty některých nastavení, např. zobrazovat tipy při prohře nebo přehrávat hudbu v nabídkách i během hry.</li>
<li>Přidány volby do nastavení hry, jestli z jukeboxu může hrát hudba náhodně a jestli ho smějí pouštět zákazníci. Jsou na sobě nezávislé. Hráč může jukebox samozřejmě pustit vždycky, pokud není úplně zakázaná hudba při hře jako taková v nastavení zvuku a pokud na to má peníze.</li>
<li>Přidána nastavení zvuku, jestli přehrávat kroky celkově a potom i dílčí kroky hráče, pomocníků, nebezpečných zákazníků, odcházejících zákazníků, zákazníků bez objednávky, zákazníků ve frontě a ostatních zákazníků, a ke každému tomuto typu kroku pak i odpovídající nastavení hlasitosti (díky Míše).</li>
<li>Přidáno nastavení zvuku, jestli přehrávat příslušný zvuk (viz menu seznámení se zvuky) při zapsání nové promluvy do historie řeči.</li>
<li>Přidáno nastavení pro hlasitost zvuků pohybu v nabídkách.</li>
<li>Přeformulovány texty většiny odkazů v titulcích a především příslušné položky menu, které odkazy otevírají, teď budou zamčené, pokud právě nejste online.</li>
<li>Do neustále se rozrůstajícího soundtracku přibyly další tři tracky od Slávka a jeho bezedné studnice inspirace ☺ a zároveň i tři nové tracky od Metalisty. Soundtrack v tuto chvíli čítá už krásných 97 písniček, plus hudba v menu, při výhře a při prohře.</li>
<li>Některé tracky teď můžou během hry hrát jen po dvaadvacáté hodině, respektive mezi desátou večer a pátou ráno. Mezi šestou a dvaadvacátou hrát nebudou. Přímo z jukeboxu se dají pustit kdykoliv, jsou ale drahé. ☺</li>
<li>U zamčených tracků v hudební síni slávy je nyní uveden popis, proč jsou zamčené, tj. &quot;ještě nezaznělo ve hře&quot;.</li>
<li>Opravena chyba, kdy hra sice správně běžela dál ve chvíli, kdy jste zrovna ovládali jukebox, ale špatně ve chvíli, kdy jste u toho zároveň stiskli alt+F4 a měli odpovědět na otázku, jestli chcete program ukončit.</li>
</ul>
</article>
<hr>
<article aria-labelledby="081">
<h2 id="081">Verze Early Access 0.8.1</h2>
<p>20. října 2024</p>
<ul aria-labelledby="081">
<li>Opravena chyba z minulé verze, kdy se zákazník špatně vyřazoval z fronty, když dostal pití (díky Míše). Projevovalo se to tak, že si půllitr vzal a vzápětí ho hned zase položil a šel si objednat znovu.</li>
<li>Když si pomocník, který obsluhuje, vybírá, komu nejlíp začít točit, bere nyní v potaz i to, že je daný zákazník u jukeboxu nebo k němu jde, takže ho v takovou chvíli přeskočí a začne točit až někomu dalšímu (díky Míše).</li>
<li>Optimalizována interní práce se sekcemi v nabídkách, ale pořád nesedí čísla sekcí ve statistikách a přehledu zákazníků. Na to bych musel udělat větší zásahy.</li>
<li>K předchozí verzi jsem zapomněl napsat, že hra teď zná i několik nových obskurnějších kláves, se kterými dřív neoperovala, jako je třeba klávesa break. Ta zároveň nyní funguje i jako alternativa ke zkratce P pro zapauzování a odpauzování hry. Zároveň jak jsem opravoval ty texty v klávesové nápovědě, zapomněl jsem zdůraznit, že to nebyly vždycky jen kosmetické změny formulací, ale někdy klávesová nápověda uváděla i zkratky, které už neplatí, nebo popisovala herní mechaniky, které už taky dávno nejsou pravda. Přece jenom, některé části jejího textu už byly 8 let staré. 🤦‍♂ ☺ Celkově má teď míň zkratek dlouhý popis a i u většiny těch, kterým zůstal, je teď zkrácený. Nechci klávesovou nápovědu spamovat věcmi, které nesouvisí přímo s danou zkratkou, ale spíš s hrou jako takovou, a které se líp budou učit z tutoriálu.</li>
</ul>
</article>
<hr>
<article aria-labelledby="08">
<h2 id="08">Verze Early Access 0.8</h2>
<p>20. října 2024</p>
<ul aria-labelledby="08">
<li>Opravena chyba, kdy pokud jste zavřeli obrazovku pro nastavení okraje nebo středu stereopole, nebylo zopakováno, na které položce právě stojí kurzor, jako se to děje u ostatních relevantních položek v nabídce nastavení zvuku.</li>
<li>Přehled všech zákazníků je nyní řazen podle priorit: Nejdřív nebezpeční zákazníci, potom zákazníci čekající ve frontě, pak zákazníci bez objednávky, pak odcházející, pak pomocníci a teprve nakonec všichni ostatní (spící, pijící atd.). Zároveň je nyní tato nabídka rozdělena do až šesti příslušně pojmenovaných sekcí.</li>
<li>Drobné dílčí, interní opravy a vylepšení virtuálního editačního pole pro zadávání textu. Zatím jsem ho využíval, jenom když zadáváte maximální povolenou velikost historie řeči v nastavení rozhraní, ale záhy ho využiju víc. ☺</li>
<li>Nyní si můžete každého zákazníka libovolně pojmenovat. Pokud na některé položce v přehledu všech zákazníků nyní stisknete enter, otevře se podmenu, kde máte na výběr, jestli zákazníka chcete začít sledovat nebo pojmenovat, respektive přejmenovat, případně mu dříve přiřazené jméno smazat. Pojmenovaní zákazníci pak vždycky budou ve všech hlášeních stavu a informací uvedeni pouze svým jménem. Pokud si tedy třeba pojmenujete prvního zákazníka ve frontě jako Frantu a posléze si necháte přečíst informace o prvním zákazníkovi ve frontě, nebude už tato hláška začínat např. slovy &quot;První zákazník ve frontě je 20 doleva na svém místě&quot;, ale &quot;Franta je 20 doleva na svém místě&quot;.</li>
<li>Zároveň funguje i automatické pojmenovávání nově příchozích zákazníků náhodnými jmény! Teď je to zatím zapnuté, v budoucnu tomu přidělám nastavení, ale nechtělo se mi ho dělat teď extra, když mě brzy čeká přidávání mnoha dalších nových nastavení. Pokud si to pak vypnete, bude se hra chovat stejně jako dosud, tedy zákazníci žádná jména automaticky dostávat nebudou. Samozřejmě i automaticky pojmenovanému zákazníkovi můžete kdykoli určené jméno ručně změnit nebo smazat, takže místo třeba Franty můžete mít znovu jen prvního zákazníka ve frontě. Existujících českých jmen a jejich zdrobnělin, ze kterých hra vybírá, je dohromady přes 800, takže by hned tak dojít neměly. ☺</li>
<li>Původní chování fungovalo tak, že při zapnutém náhodném pojmenovávání prostě nějaké jméno dostali vždycky všichni nově příchozí automaticky. Děkuju Míše, která mě přesvědčila k implementaci mnohem lepšího, realističtějšího, imerzivnějšího a prostě zábavnějšího chování: Náhodné jméno dostanou jen někteří zákazníci, zhruba jeden ze tří. Ostatní se budou i dál chovat stejně jako dosud a stejně, jak se budou chovat, až přidělám pro tohle náhodné pojmenovávání přepínač a vy ho zrovna budete mít vypnutý. U těch, kteří náhodné jméno dostanou, ale dostanete zprávu, jakmile se v hospodě objeví, takže například &quot;přišel Franta&quot;, &quot;přišla Zuzka&quot;. </li>
<li>Přehled zákazníků se teď nikdy nezavře sám, ani poté, co některého zákazníka začnete sledovat. Vždycky ho budete muset zavřít escapem.</li>
<li>Odstraněno několik pozdravů zákazníků, ale naopak i přidáno pár nových, aby všechny existující pozdravy byly genderově neutrální. Je to příprava na implementaci gramaticky správných mluvnických rodů sloves v nejrůznějších hláškách a informacích. Prostě chci dosáhnout toho, že když si v profilu nastavíte, že jste žena, hra vám pak nebude například říkat, kolik jste si už vydělal, ale vydělala. Totéž bude fungovat i u zákazníků, kterým je pohlaví vždy přiděleno náhodně, ale mužů by mělo být vždycky aspoň o něco víc než žen. Takže někteří zákazníci už pak nebudou zákazníci, ale zákaznice. ☺</li>
<li>Opravena chyba, když jste zavřeli program zkratkou alt+F4 v některých speciálních nabídkách, kdy se pak při dalším spuštění programu začaly číst názvy všech nabídek, i pokud jste toto nastavení měli vypnuté.</li>
<li>Opravena chyba, kdy vůbec nefungovala klávesová zkratka shift+F10 jako alternativa pro spuštění kontextového menu (díky Míše). Zároveň byla chyba i v klávesové nápovědě, která vedla k tomu, že když jste v tomto režimu klávesu kontextového menu stiskli, hra vám tvrdila, že je nevyužitá, i když není.</li>
<li>Opravena chyba při otevírání nabídek během hry, zejména kontextového menu a přehledu všech zákazníků, kdy se hra sice zastavila, protože čekala, až pustíte všechny klávesy, ale zároveň se ještě nezapauzovaly zvuky, takže to pak působilo, jako že otevření téhle nabídky je pomalé, když ve skutečnosti hra čekala jenom na vás. ☺</li>
<li>Přidána zkratka ctrl+C, včetně položky v kontextovém menu a záznamu v klávesové nápovědě, s jejíž pomocí si můžete pojmenovat nebo přejmenovat vždycky jenom jednoho konkrétního zákazníka, aniž byste kvůli tomu museli otevírat celý přehled všech (díky Míše). Funguje to ale jen tehdy, když na políčku, kde stojíte, ten konkrétní zákazník zrovna sedí a čeká ve frontě s objednávkou.</li>
<li>Přidány nové zkratky s čísly, ctrl+alt+1 až ctrl+alt+0 (díky Míše). Tahle sada zkratek nemá ekvivalentní položky v kontextovém menu, stejně jako všechny ostatní číselné zkratky, ale samozřejmě má klávesovou nápovědu. Jak už asi tušíte, těmito zkratkami si můžete pojmenovat daného zákazníka podle jeho pořadí ve frontě. Tohle tím pádem funguje logicky kdykoli.</li>
<li>Prošel jsem snad celou hru a všechny možné relevantní hlášky, na které jsem narazil, jsem upravil tak, aby rozlišovaly mezi mužským a ženským rodem. Je ale docela pravděpodobné, že mi někde ještě něco uniklo, takže teď budu asi docela dlouho hrát za ženu, abych to vyzkoušel. 😊 Jedná se i o hlášky, které se týkají vás jako hráče, když si zjišťujete různé informace, závěrečnou zprávu na konci hry, prostě skoro ve všech částech kódu něco. Zároveň jsem díky tomu spoustu hlášek zase jednou přeformuloval, zkrátil, zjednodušil, zjednoznačnil, zesrozumitelnil - vivat přístupná čeština! ☺ Vyhnul jsem se tak několika ošemetným situacím, kdy se například mluvilo o zákazníkovi ve třetím pádě (komu, čemu), s čímž nepočítalo pojmenovávání, a některé další formulace jsem genderově zneutrálnil.</li>
<li>Opravil jsem několik míst, kde se neaktualizovalo info o stavu zákazníka, takže například pokud to byl pomocník, daná hláška to nereflektovala, případně popisovala nesprávného zákazníka (například když obsloužíte někoho, kdo není první ve frontě, a ten první se kvůli tomu naštve; v tomhle případě byl strašnej zmatek v tom, kdo se na koho údajně naštval a jak to je ve skutečnosti).</li>
<li>Abych se vyhnul skloňování ve třetím pádě, musel jsem odstranit hlášku, že jste někomu právě předali půllitr (to stejně víte, když to děláte), respektive že pomocník, který obsluhuje nebo roznáší pití, někomu předal půllitr. Zbyla jen hláška, že daný pomocník dal půllitr přímo vám. V ostatních případech teď hra prostě jenom řekne, že obsloužil toho a toho zákazníka. Vy jako hráč stejně nepoznáte, jestli ho obsloužil tak, že před něj půllitr položil na jeho místo, nebo mu ho strčil přímo do ruky, není v tom žádný funkční rozdíl a k ničemu to vědět nepotřebujete.</li>
<li>Opravil jsem chybu, kdy se zákazník, který se rozhodl odejít, rovnou vyřadil z fronty, i když jste ho ještě klidně mohli stihnout obsloužit a on by si to třeba nakonec rozmyslel.</li>
<li>Opravil jsem docela dost  dílčích chyb například při opuštění okna programu a návratu do něj, při záporné odpovědi na otázku, jestli chcete ukončit program, během pauzy nebo klávesové nápovědy, při opakování položky menu, na které stojí kurzor, a spoustu dalších podobných situací, kdy například hra zůstala zapauzovaná, i když předtím nebyla, restartovala se hudba pro menu, kdy neměla, apod.</li>
<li>Pokud nyní stisknete mezerník ve kterékoli nabídce kromě odpovídání na otázku, zopakuje se kromě názvu dané položky zároveň i sekce, do které patří.</li>
<li>Pokud máte zapnuté hlášení pozice položek v nabídkách, chová se teď inteligentněji. Sekce, do které daná položka patří, už se nehlásí při každém pohybu kurzoru, ale jenom když se skutečně přesunete z jedné sekce do druhé.</li>
<li>Konečně jsem dotáhl zobrazení ovládání z menu nastavení, aby to trochu vypadalo. Menu je teď rozdělené do sekcí, příkazy jsou v něm logicky seřazené a mají stručnější a výstižnější názvy.</li>
<li>Pokud si teď budete číst titulky, všude, kde je v nich zmíněný odkaz na nějaký web, si ho můžete enterem prostě otevřít ve výchozím prohlížeči.</li>
<li>Přeformuloval jsem všechny názvy kláves, které se používají v kontextovém menu, zobrazení ovládání a klávesové nápovědě, aby je všechny syntézy četly stejně. I když to vypadá hrozně napsané, místo třeba ctrl+C teď syntéza dostane text &quot;kontrol plus cé&quot;.</li>
<li>Vylepšeny názvy položek kontextového menu a v podstatě veškeré texty v klávesové nápovědě, názvy i popisy příkazů.</li>
<li>Opraveno pár nefunkčních položek kontextového menu.</li>
<li>Spousta dalších drobností a optimalizací buď ani nestojí za zmínku anebo jsou jen interní a spoustu jsem jich taky zapomněl. Tenhle update vznikal v nepřetržitém celodenním maratonu a nezapisoval jsem si všechny změny hned.</li>
</ul>
</article>
<hr>
<article aria-labelledby="072">
<h2 id="072">Verze Early Access 0.7.2</h2>
<p>18. října 2024</p>
<ul aria-labelledby="072">
<li>Přepracován proces inicializace (díky Míše), aby se pokud možno za žádných okolností a na žádném systému už nemohlo stát, že se nestihne přečíst úvodní hláška &quot;4Sense Gaming uvádí&quot;, pokud ji máte zapnutou, protože ji přeruší odečítač, který čte název právě vykresleného okna hry. Znamená to sice o něco pomalejší spouštění, než by bylo nutné, ale co už...</li>
<li>Pokud je dostupná aktualizace, příslušná položka menu už nemá text &quot;Nainstalovat aktualizaci&quot;, ale &quot;Aktualizovat na verzi XYZ&quot;.</li>
<li>Při náhodném přehrávání hudby z jukeboxu už nemusí zaznít nutně alespoň 5 tracků od posledního jinglu, ale stačí jen 3.</li>
<li>Přidáno 14 nových tracků, z nichž jeden nahrazuje původní starší verzi jedné mojí pecky. ☺</li>
<li>Opraveno několik chyb, kdy např. hudba hrála, když neměla, třeba při otevření hudební síně slávy po přerušení rozehrané hry, nebo kdy nebylo možné měnit způsob vybírání pití v nastavení hry, když přitom zrovna hra spuštěná nebyla, atd. (regrese chyby v kontrole, jestli právě běží, nebo neběží hra, z verze 0.7).</li>
<li>Opravena chyba, kdy pokud se agresivní zákazník, který ale nebyl ožralý, rozhodl uklidnit, mohl se někdy tvářit jako ožrala, který trochu vystřízlivěl a jde si znovu objednat.</li>
<li>Ani pokud už někdy ve hře zazněly všechny dostupné tracky, nebude se teď žádná hudba opakovat v rámci jedné session (spuštění) programu, dokud nezazní postupně všechny tracky.</li>
<li>Pokud přijdete k jukeboxu, můžete nyní &quot;zastavit právě hrající písničku&quot; kdykoli, i pokud zrovna není puštěno nic z jukeboxu (ručně, v playlistu), ale hraje jen náhodná hudba.</li>
<li>Pokud přijdete k jukeboxu a nemáte právě vůbec žádné vydělané peníze, nemůžete pustit žádnou písničku, ale případně jen smazat, respektive zobrazit playlist, nastavit jeho opakování (pokud něco pustili zákazníci) nebo zastavit právě hrající písničku (kdykoli, i náhodnou). Zároveň byla přidána příslušná testovací položka - smazat veškeré výdělky - do ladicího menu. Zároveň teď ani automatický hráč nemůže pustit písničku z jukeboxu, pokud nemá peníze.</li>
<li>Opravena chyba při ukládání výdělků do statistik, kdy se ukládaly jen peníze, které přibyly, tj. placením od zákazníků, ale ne utracené peníze - to se bude v budoucnu týkat útraty v obchodě.</li>
<li>Opravena chyba, kdy se automatický hráč po puštění písničky z jukeboxu zbytečně zdánlivě zasekl, stejně jako to dělají zákazníci, a to až na dvacet vteřin.</li>
<li>Upravena měnící se výška tónu pípání při načítání zvuků před spuštěním první hry.</li>
<li>Ta debilní nová kontrola špatné obsluhy, která postupně vznikla v posledních několika verzích, je sice chytrá a přísná, až to hezký není, ale teď zase pro změnu vyhodnocovala, že na to hráč (i automatický) kašlal, když měl zrovna pomocníka na točení i roznášení pití zároveň, takže chvíli nic nedělal, protože právě opravdu neměl co. Tak jsem ji musel ještě trošku umravnit. ☺</li>
<li>Automatický hráč by se nikdy nerozhodl jít pustit něco z jukeboxu, pokud měl zrovna pomocníka na obsluhování a vyhovovaly i všechny ostatní podmínky.</li>
<li>Zákazníci teď vůbec nebudou zakopávat ve sklepě. Tím se eliminuje situace, kdy ožrala, který zabloudil do sklepa, náhodně rozbije třeba i několik sudů za sebou, aniž byste to mohli jakkoli ovlivnit. Zároveň má teď ožrala desetkrát menší pravděpodobnost, že se rozhodne vůbec jít do sklepa.</li>
<li>Pozice sledovaného zákazníka se teď bude hlásit v delších intervalech a příslušná hláška teď vždycky přeruší stávající řeč. V budoucnu přidám nastavení, jestli vůbec sledovaného zákazníka oznamovat automaticky (pokud ne, zjistíte jeho pozici kdykoli na požádání klávesou C, a pokud ano, tak v jakém intervalu).</li>
<li>Opravena chyba, kdy pomocník, který obsluhuje, někdy předal půllitr do ruky přímo zákazníkovi, místo aby ho před něj položil, i tehdy, když mu ho donesl až na jeho místo.</li>
<li>Pokud vyvoláte informace o políčku, kde právě stojíte (mezerník), a zrovna je na něm právě jeden půllitr, bude nyní řečeno i, kolik v něm je pití, stejně jako při chůzi a zapnutém oznamování předmětů při vstoupení na ně.</li>
<li>V informacích o políčku nyní bude uveden i typ nepořádku, tj. střepy, rozlité pití a/nebo zvratky.</li>
<li>Opět lehce zrevidováno maximální povolené množství tekutého nepořádku (rozlitého pití nebo zvratků) předtím, než začnou odcházet všichni zákazníci, pro jednotlivé obtížnosti. Na nejtěžší obtížnosti teď takového nepořádku může být o trošičku víc, ale na nejlehčí naopak zase o trošku míň než dřív.</li>
</ul>
</article>
<hr>
<article aria-labelledby="071">
<h2 id="071">Verze Early Access 0.7.1</h2>
<p>6. srpna 2024</p>
<ul aria-labelledby="071">
<li>Vylepšeno oznamování vyváděných ožralů a vyhazovačů. Teď už nebude oznámeno např. &quot;Pomocník, který vyhazuje ožraly, chytil opilce a vyvádí ho&quot;, ale &quot;Vyhazovač chytil ožralu a vyvádí ho&quot;. Stejně tak už nebude řečeno např. &quot;Zákazník praštil pomocníka, který vyhazuje ožraly, půllitrem&quot;, ale &quot;Vyváděný ožrala praštil svého vyhazovače půllitrem&quot;.</li>
</ul>
</article>
<hr>
<article aria-labelledby="07">
<h2 id="07">Verze Early Access 0.7</h2>
<p>6. srpna 2024</p>
<ul aria-labelledby="07">
<li>Opravena ještě jedna chyba v kontrole špatné obsluhy. Ve verzi 0.6.3 občas např. na nejjednodušší obtížnost docházelo k bezdůvodným prohrám ve chvíli, kdy jste sice nic nedělali, ale prostě jste neměli co, protože zrovna nikdo nic nechtěl. Je to těžké, tahle kontrola musí být dost striktní až militantní, aby odhalila, kdy na to kašlete, ale zároveň dost inteligentní a benevolentní právě v těchhle případech. ☺</li>
<li>Prohozeny zvuky vykreslení nové nabídky a položky s podnabídkou.</li>
<li>Opravena chyba v závěrečné zprávě na konci hry, kdy po dohrání hudby pro výhru nebo prohru začala hrát hudba pro menu, okamžitě přešla do fadeoutu a teprve potom se doopravdy vykreslilo znovu hlavní menu.</li>
<li>V informacích pod klávesou T během hardcore hry, že &quot;hra skončí při&quot; + výčet nastavených omezení, už poslední z těchto omezení nebude uvedeno spojkou &quot;a&quot;, ale &quot;nebo&quot;.</li>
<li>Opravena chyba při předání půllitru přímo zákazníkovi, kdy potom nikdy nezačal pít.</li>
<li>Při předání půllitru teď bude řečeno, komu jste ho předali, resp. pomocník předal.</li>
<li>Nyní bude oznámeno, když pomocník (točící nebo roznášející pití) obslouží zákazníka.</li>
<li>Půllitr už není možné předat přímo do ruky pomocníkovi, který odnáší špinavé půllitry. Ten stejně nikdy nestojí u pípy, ale vždycky u dřezu, kam odnesl poslední várku takových půllitrů. Tím pádem byste stejně museli dojít až ke dřezu, a to už je jednodušší půllitr prostě přímo odložit u dřezu. Navíc se tak eliminují možné nejednoznačnosti, komu jste kdy půllitr mohli chtít předat. Z podobných důvodů už není možné předat půllitr ani pomocníkovi, který obsluhuje - ten by ho zase dost často předal zpátky vám, pokud zákazník, kterého chtěl obsloužit, sedí od pípy dost daleko anebo má ve frontě zákazníků víc, aby to urychlil a mohl rovnou začít točit dalšímu zákazníkovi. Takže byste si ten půllitr takhle mohli předávat tam a zpátky do aleluja. Půllitr tedy teď můžete předat pouze buď pomocníkovi, který roznáší pití, nebo přímo zákazníkovi, který si ho objednal.</li>
<li>Pomocník (točící nebo roznášející pití) se nyní někdy může rozhodnout předat půllitr i přímo zákazníkovi do ruky, pokud je to tak rychlejší, než aby mu ho nosil až na místo.</li>
<li>Pokud máte zapnutou nekonečnou trpělivost z ladicího menu, pomocníci to nyní budou respektovat a nikdy nepřestanou pomáhat sami od sebe, pokud zrovna nemají co dělat (kvůli ladění).</li>
<li>Pokud nyní vkročíte na políčko s jedním odloženým natočeným nebo nedopitým půllitrem, bude oznámeno i to, jaké pití v něm je.</li>
<li>Opravena chyba, kdy pokud jste stoupli na políčko s nepořádkem a zároveň půllitrem nebo sudem a měli jste zapnuté oznamování předmětů při vstoupení na ně, přehrál se jen zvuk nepořádku a předmět už oznámen nebyl.</li>
<li>Opravena chyba z verze 0.6 (překlep v podmínce, který vedl k tomu, že se děl přesný opak toho, co se dít mělo), kdy pokud jste ukončili některé menu nebo speciální obrazovku během hry a zároveň při pauze (klávesová nápověda, kontextové menu, přehled zákazníků, nastavení atd.), nepřestala hrát hudba pro menu.</li>
<li>Opravena chyba ve hláškách typu &quot;pomocník, který obsluhuje&quot; apod. při popisu zákazníků, kdy vždycky daná činnost (obsluhuje, odnáší špinavé půllitry atd.) začínala velkým písmenem, přestože v tomhle případě se nachází uprostřed věty.</li>
<li>Opravena chyba při odpauzování hry, kdy nezačal znovu hrát zvuk točení mimo půllitr, pokud se zrovna ozývat měl. Zároveň byl přeformulován popis tohoto zvuku v menu seznámení se zvuky, z &quot;lití mimo půllitr&quot; na &quot;točení mimo půllitr&quot;.</li>
<li>V menu seznámení se zvuky přibyla nová sekce Nabídky, úplně na konci, až za stávající sekcí Uživatelské rozhraní, kam byl teď logicky přesunut i zvuk &quot;jsi na okraji nabídky&quot;.</li>
<li>Pokud se rozbije sud mimo doslech hráče, příslušná hláška nyní rozlišuje mezi plným a prázdným sudem.</li>
<li>Vylepšeno resetování stavu hráče při spuštění nové hry. Tím byla opravena chyba, kdy pokud jste mačkali některou šipku už během spouštění hry (fadeinu), mohli jste hned při prvním nebo druhém kroku zakopnout, i když jste dodržovali správnou rychlost / rytmus chůze pro danou obtížnost. Zároveň to opravuje chybu, kdy pokud jste měli v hardcore hře zakázané zakopnutí nebo pád, prohráli jste kvůli tomu a spustili jste další hardcore hru se stejnými nastaveními, prohráli jste hned po jejím spuštění podruhé, protože hra si myslela, že jste ještě pořád ve stavu zakopnutí. Zároveň se nyní při hardcore prohře po zakopnutí stihne přehrát i zvuk vašeho pádu na zem, než se hra zastaví a zobrazí se závěrečná zpráva, tj. už ne jenom zvuk samotného zakopnutí.</li>
<li>Zpřísněny podmínky pro jednotlivé obtížnosti, za kterých se špatně obsloužený zákazník může naštvat (díky Míše), stejně jako podmínky pro to, aby se zákazník, který dopil, rozhodl začít dělat bordel. Zároveň byla opravena potenciální chyba, kdy pokud jste obsloužili zákazníka z jakéhokoli důvodu nesprávným pitím, nemusel na to někdy zareagovat nijak, tj. ani se naštvat, ani odejít, ale mohl zůstat zaseknutý, sedět a nic nedělat. Zároveň se teď častěji naštvou zákazníci, které jste případně ve frontě přeskočili, ale pořád ne vždycky (díky Míše 😊 ). Zároveň se teď na nejtěžší obtížnost můžou naštvat i zákazníci, kteří pijí nebo budou pít nealko.</li>
<li>Pro všechny obtížnosti byla výrazně zkrácena výchozí prodleva při změně činnosti postavy (přechod ze stavu do stavu, sebrání nebo položení půllitru, přepnutí pípy atd.) (díky Míše). Tím se pocitově zrychlilo chování a reakce všech zákazníků.</li>
<li>Změněna hláška v závěrečné zprávě při prohře, pokud jste obsluhu moc flákali.</li>
<li>Opravena chyba, kdy pokud jste předali půllitr zákazníkovi do ruky a on se naštval, protože to bylo nesprávné pití, naštval se sám na sebe a mohl sám sebe dokonce i omráčit. 😊 Stejně tak zákazník, kterého jste případně přeskočili ve frontě, by se v tomto případě naštval na toho zákazníka, který dostal pití dřív než on, ne na obsluhu, jak měl.</li>
<li>Při předání půllitru někomu do ruky už nebudou řečeny hlášky, že pokládáte nebo berete poslední půllitr, nebude se přehrávat zvuk položení půllitru, ale jenom sebrání, a půllitr se v tomto případě ani nezačne pokoušet přehrávat svůj cyklický zvuk.</li>
<li>Pokud nyní vyhrajete hardcore hru, budete za to v závěrečné zprávě náležitě oceněni.</li>
<li>U každé hardcore hry je nyní v závěrečné zprávě uveden výčet omezení, která jste měli nastavená.</li>
<li>Z nabídky pro čtení delšího textu (např. závěrečná zpráva na konci hry) byla odstraněna zkratka ctrl+C pro zkopírování celého textu (bez rozdělení po větách, resp. řádcích) do schránky. Místo toho i tady teď fungují zkratky s klávesou W, které ve hře slouží k manipulaci s aktuální položkou v historii řeči, aby se všude používaly stejné a jednotné zkratky ke stejnému účelu.<ul>
<li>Samotná klávesa W:<ul>
<li>Ve hře zopakuje aktuální položku v historii řeči</li>
<li>V nabídce pro čtení delšího textu přečte celý text</li></ul></li>
<li>Ctrl+W:<ul>
<li>Ve hře zkopíruje do schránky aktuální položku v historii řeči</li>
<li>V nabídce pro čtení delšího textu zkkopíruje do schránky celý aktuálně zobrazený (čtený) text bez dělení na jednotlivé položky nabídky</li></ul></li>
<li>Shift+W:<ul>
<li>Ve hře vyhláskuje aktuální položku v historii řeči</li>
<li>V nabídce pro čtení delšího textu vyhláskuje celý text</li></ul></li>
<li>Ctrl+shift+W:<ul>
<li>Ve hře zobrazí aktuální položku v historii řeči v nabídce pro čtení delšího textu</li>
<li>V nabídce pro čtení delšího textu nedělá nic</li></ul></li>
</ul></li>
<li>Pokud nyní začnou odcházet všichni zákazníci kvůli nepořádku, vyřadí se rovnou i z fronty a nebude už pokaždé oznámeno, když někdo během tohoto odcházení zakopne. Zároveň byla přeformulována hláška, která na tento hromadný odchod upozorňuje.</li>
<li>Pokud jste měli nepořádek způsobený točením mimo půllitr a nechali jste ho zaschnout, přehrával se zvuk zaschnutí nepořádku zhruba jednou každou vteřinu, tj. pokaždé, když zaschla jen část tohoto nepořádku. Teď se tento zvuk přehraje pouze tehdy, když zaschne nepořádek a zároveň na daném políčku už žádný nezbývá. Zároveň byla opravena chyba někdy z verze 0.5, kdy se nikdy nepřehrála hláška, že zaschl poslední nepořádek.</li>
<li>Pokud zjišťujete informace o pípě a zbývá méně než jeden půllitr, bude nyní oznámeno podrobněji, kolik zbývá (tři čtvrtě, půl nebo čtvrt půllitru, po dně nebo pár kapek). Zároveň je teď celý výpočet, kolik pití zbývá v příslušném sudu na pípě, mnohem přesnější.</li>
<li>V závěrečné zprávě bylo přeformulováno několik hlášek, které popisují, jak moc byl hráč na konci hry zraněný, aby nebyly potenciálně zavádějící (nemuseli ho zranit jen zákazníci, kteří ho mlátili, ale mohl třeba i padat ze schodů).</li>
<li>Opraveno nefunkční vypnutí zvuku prvního zákazníka ve frontě nebo sledovaného zákazníka v nastavení.</li>
<li>Pokud máte zapnutou úvodní znělku při spuštění programu, dá se nyní hláška &quot;4Sense Gaming uvádí&quot; přerušit už jenom enterem, escapem nebo mezerníkem, už ne libovolnou klávesou (díky Míše).</li>
<li>Upraven text titulků dostupných z hlavního menu, hlavně jsem doplnil weby u pár lidí.</li>
<li>Obsluhující pomocník by nyní měl umět spolehlivě poznat, pokud máte zrovna u sebe víc natočených půllitrů, které všechny zákazníky ve frontě má přeskočit a komu až začít točit, než vy roznesete to, co už máte u sebe (díky Míše). Zároveň by vám teď měl dát u pípy prostor, i pokud třeba jen přepínáte kohoutky, nesete sud nebo se chystáte sebrat prázdný sud atd., už ne jenom ve chvíli, kdy zrovna nějaký půllitr přímo držíte v ruce.</li>
<li>Dalších pár drobných optimalizací pod kapotou a úprav textů.</li>
</ul>
</article>
<hr>
<article aria-labelledby="063">
<h2 id="063">Verze Early Access 0.6.3</h2>
<p>31. července 2024</p>
<ul aria-labelledby="063">
<li>Pokud zákazník vhodí minci do jukeboxu, ozve se nyní navíc i klasický zvuk placení jako při obsloužení.</li>
<li>Opravena chyba, kdy zákazník, který právě dopil, ne vždycky přehrál, resp. stihl dohrát zvuk krknutí, jak měl.</li>
<li>Drobný úklid kódu a pokusy o opravy oprav z předchozí verze. 😊 Např. oprava pauzování a odpauzování zvuku nalévání do půllitru a ožralů ignorujících omráčení nefungovala, jak měla.</li>
<li>Při načítání zvuků se teď znovu ozývá pípání jako před verzí 0.6 (díky Míše).</li>
</ul>
</article>
<hr>
<article aria-labelledby="062">
<h2 id="062">Verze Early Access 0.6.2</h2>
<p>31. července 2024</p>
<ul aria-labelledby="062">
<li>V poslední verzi jsem při snaze zamezit ukládání statistik a výdělků v automatické hře zapomněl ošetřit ještě pár podmínek a situací. To vedlo k několika divným chybám a stejně se statistiky nakonec uložily.</li>
<li>Opraveno několik dalších statistik, které se buď špatně počítaly nebo se neukládaly.</li>
<li>Opraveno nefunkční mazání všech statistik v tom smyslu, že se nesmazalo, co mělo.</li>
<li>Přidána chybějící čárka do hlášky, že ožrala praštil některý typ pomocníka půllitrem, protože v tomhle místě se musí doplňovat programově a dřív mě to nenapadlo.</li>
<li>Opraveno občasné odpauzování zvuku nalévání u půllitrů v případech, kdy už se dál ozývat neměl.</li>
<li>Snad opraveny vzácné případy, kdy hráč nebo pomocník omráčil ožralu, ale tomu to bylo jedno a vesele si dělal bordel dál.</li>
<li>Vím, že jsem ještě opravil jednu nebo dvě další sice drobné, ale viditelné věci, ale za boha si už nedokážu vzpomenout jaké! 😊</li>
</ul>
</article>
<hr>
<article aria-labelledby="061">
<h2 id="061">Verze Early Access 0.6.1</h2>
<p>31. července 2024</p>
<ul aria-labelledby="061">
<li>Opravena chyba, kdy se špatně počítaly statistiky, kolik zákazníků se poblilo celkově a kolik nejvíc v jedné hře, a zároveň přeformulovány názvy několika statistik zákazníků.</li>
<li>Opravena chyba z poslední verze v kontrole špatné obsluhy, kvůli které mohla za určitých okolností hra nesprávně skončit prohrou, když jste měli plnou hospodu (díky Míše). Zároveň jsem doplnil ještě pár hodně zajímavých pokročilých kontrol.</li>
<li>Opravena chyba z poslední verze, kdy se i živý hráč po sebrání půllitru automaticky přepnul na něj, tj. vzal si ho rovnou do ruky.</li>
<li>Opravena nejspíš už starší chyba, kdy pokud někdo odložil u dřezu půllitr, který nebyl prázdný, někdo jiný ho pak teoreticky mohl ještě stihnout sebrat, než se začal mýt. Tj. půllitry odložené u dřezu, ve kterých už něco je, se neměly počítat mezi čisté.</li>
<li>Opravena typografická chyba v oznamování nejbližšího špinavého půllitru.</li>
<li>Opraveno neskutečné množství starých chyb v menu nastavení zvuku, hlavně při změně některé hlasitosti: Změna hlasitosti jukeboxu zároveň přepínala přehrávání jukeboxu jako takové, některé další položky nefungovaly nebo blbly podobně jako ten jukebox, změny hlasitostí se neprojevovaly nebo projevovaly u jiných zvuků, než měly, změna hlasitosti půllitrů nebo sudů začala přehrávat všechny zvuky daného předmětu najednou, i když bylo vypnuté &quot;více zvuků pro více předmětů stejného typu na stejném místě&quot;, atd. Zároveň byly položky v menu nastavení zvuku přejmenovány pro lepší srozumitelnost. (Částečně díky Míše)</li>
<li>Přeformulována spousta hlášek při získávání informací (všude odstraněno slovo &quot;zatím&quot; - jsem na něj už alergický a většinou stejně k ničemu nebylo). ☺</li>
<li>V automatické hře se od teďka už nebudou ukládat statistiky ani započítávat získané peníze do celkového výdělku.</li>
<li>Z nastavení rozhraní byla odstraněna volba &quot;Číst názvy sekcí&quot;. Ty budou od teďka čteny vždycky, protože nově existuje spousta nabídek, kde by některé názvy položek samy o sobě, bez názvu sekce, do které patří, nemusely dávat smysl - nastavení zvuku, seznámení se zvuky, přehled statistik atd.</li>
</ul>
</article>
<hr>
<article aria-labelledby="06">
<h2 id="06">Verze Early Access 0.6</h2>
<p>30. července 2024</p>
<h3 id="06ui">Uživatelské rozhraní</h3>
<ul aria-labelledby="06 06ui">
<li>Při testu sterea se nyní program zeptá, jestli chcete prohodit kanály.</li>
<li>Pokud máte zapnuté monofonní audio, nebude se nyní v hlavním menu ani v menu nastavení zvuku nabízet test sterea.</li>
<li>Opravena chyba, kdy se při ukončení hry escapem přerušila hudba v menu a začala hrát znovu od začátku.</li>
<li>Pokud zákazník spadne ze schodů, příslušná informativní hláška nyní rozlišuje kromě stávajících stavů a typů zákazníků i mezi agresivním zákazníkem (tj. spadl sám od sebe, protože na schodech zakopl) a omráčeným zákazníkem (tj. spadl, protože ho někdo omráčil právě na schodech).</li>
<li>Opravena chyba, kdy v menu nastavení omezení hardcore hry nesouhlasily názvy a čísla sekcí, protože z poslední verze zde zůstalo teď už irelevantní pojmenování sekce Nepořádek. To bylo nyní odstraněno.</li>
<li>Opravena chyba v informaci o dveřích, kdy pokud už během hry existoval pomocník vyhazovač, ale zatím nikoho nevyvedl, byla řečena věta &quot;vyhazovači zatím vyvedli 0 opilce&quot;. Nyní bude místo toho správně řečeno, že vyhazovači zatím nikoho nevyvedli.</li>
<li>Vylepšeno a zkráceno oznamování přibližného počtu zbývajících půllitrů při přepínání kohoutků u pípy. Zároveň pokud je daný sud plný, bude nyní prostě oznámeno jen &quot;plný sud&quot;.</li>
<li>Znovu povoleno nastavení, jestli přehrávat hudbu během hry (z rádia), nebo ne. Zároveň byl kód této volby (jinak už šíleně starý a šíleně dlouho zakázaný) aktualizován tak, aby se dala měnit a ovlivňovala rádio i přímo během hry.</li>
<li>Zavrhl jsem do budoucna plánovanou možnost zamykání dveří. Příslušné zvuky tedy byly odstraněny, i z menu seznámení se zvuky, a do tohoto menu byly naopak kvůli konzistenci a úplnosti doplněny, kromě zvuku otevření dveří, i zvuky zavření dveří a dveřního zvonku.</li>
<li>Opravena kosmetická chyba, kdy pokud u zákazníka nebo půllitru je řeč o míchaném pití, mohlo být řečeno např. &quot;Bernard s San Miguelem&quot;. Takže pokud název druhého pití v pořadí začíná na S (San Miguel, Starobahno, Staropramen, Stella, Svijany), bude nyní správně řečeno např. &quot;Bernard se San Miguelem&quot;.</li>
<li>Nyní bude oznámeno, když ožralý zákazník pustí, zastaví nebo přepne pípu.</li>
<li>Opravena chyba, kdy pokud jste měli zapnuté mazání historie řeči při spuštění nové hry, mazala se kromě toho i při ukončení stávající hry, což neměla, protože pak se zároveň nikdy nic nezkopírovalo do schránky při ukončení celého programu, ani pokud jste toto kopírování měli taky zapnuté.</li>
<li>Opravdu velice výrazně zjednodušeno, optimalizováno, unifikováno, ale především zkráceno asi tak na polovinu kódu veškeré oznamování stavů zákazníků napříč celou hrou, tj. kdy kdo co začíná dělat. V některých případech je teď toto oznamování navíc stručnější, přehlednější a srozumitelnější, jako např. při uvádění vzdálenosti hráče od zákazníka nebo zákazníka od jeho místa, a jindy je naopak podrobnější, jako např. při oznamování pomocníků, kdy je nyní zároveň vždy uvedeno, s čím daný pomocník pomáhá.</li>
<li>Opravena chyba, kdy pokud jste stiskli alt+F4 během přehrávání loga, neumlčelo se.</li>
<li>Opravena chyba, kdy se položka &quot;Kontaktovat autora&quot; v hlavním menu zobrazovala vždy, i pokud jste právě off-line, resp. nepodařilo se navázat spojení se serverem hry.</li>
<li>Přepracován způsob navazování spojení se serverem. Samotný mechanismus stahování aktualizací sice pořád funguje stejně, ale bohužel jsem musel z technických (serverových) důvodů změnit čistě jen úvodní zahájení komunikace. To znamená, že dokud neaktualizujete na tuhle verzi, neuvidíte ani nové zprávy dne, ale hlavně tuhle aktualizaci si zase jednou budete muset stáhnout ručně.</li>
<li>Opravena chyba, kdy v některých podmenu nastavení nejspíš nefungovala navigace počátečními písmeny.</li>
<li><h4 id="06stats">Statistiky</h4><ul aria-labelledby="06 06stats">
<li>Opravena chyba, kdy se při kopírování všech statistik do schránky z příslušného menu pro každou zkopírovalo i její interní jméno.</li>
<li>Opravena chyba, kdy se při kopírování všech statistik do schránky s odečítačem nestihla doříct hláška, že statistiky byly zkopírovány.</li>
<li>Opravena chyba, kdy se při otevření menu statistik z hlavního menu s odečítačem nestihla doříct hláška &quot;Zatím žádné statistiky&quot;, pokud jste ještě nehráli žádnou hru.</li>
<li>Doplněna spousta dalších statistik (např. pro každou kombinaci míchaného pití, podrobnější statistiky výdělku, statistiky pro chybějící obtížnosti hardcore her - relikt z doby, kdy se ještě nepočítalo s tím, že by se hardcore hra mohla hrát na jinou obtížnost než nejtěžší - atd.), upraveno jejich uspořádání a pořadí v menu (včetně rozložení do sekcí), doplněny pojmenované sekce atd.</li>
<li>Opravena chyba, kdy se někteeré statistiky neaktualizovaly při dokončení nebo přerušení hry.</li>
<li>Zjednodušen mechanismus vytváření všech statistik při spuštění programu,,, aby se mi v budoucnu jednodušeji přidávaly nové.</li>
<li>Opravena chyba, kdy u některých statistik byly nesprávně čteny časové údaje ve 4. pádě (např. jednu minutu) místo prvního (jedna minuta).</li>
<li>Opravena chyba, kdy se špatně počítaly počty roznesených jednodruhových a míchaných pití.</li></ul></li>
<li><h4 id="06con">Kontextové menu</h4><ul aria-labelledby="06 06con">
<li>Opravena chyba z poslední verze, kdy se při ukončení kontextového menu při pozastavené hře nepřestala přehrávat hudba v menu.</li>
<li>Opravena nefunkční položka &quot;Informace o hře&quot;.</li>
<li>Opravena chyba, kdy s odečítačem po vyvolání kterékoli informativní položky kontextového menu nestihlo být nic řečeno, protože se hned zase ozvala položka, na které stojí kurzor. Nechápu, že mě na tuhle a předchozí chybu od verze 0.5 ještě nikdo neupozornil. Asi to kontextový menu nikdo nepoužívá, no. 😊</li>
<li>Přeuspořádány položky v jednotlivých sekcích tohoto menu (celkem je jich teď 9) a doplněny názvy těchto sekcí. Zase, je to krásným dokladem toho, že nikdo, včetně mě, kontextové menu asi nepoužívá a že ani ve verzi 0.5, kdy jsem předělával skoro celé uživatelské rozhraní komplet od základu, jsem si na tohle menu nevzpomněl. ☺</li></ul></li>
<li>Veškeré stahování jakýchkoli dat z internetu, včetně úvodního navázání komunikace se serverem, bylo unifikováno do jedné společné funkce, výrazně zjednodušeno, optimalizováno a vylepšeno. Navenek asi nic nepoznáte, kromě toho, že se teď dá program zavřít zkratkou alt+F4 i během takového stahování, ale teoreticky by teď stahování čehokoli mělo být o chlup rychlejší, především v případech, kdy se kontroluje dostupnost nové zprávy dne nebo aktualizace a žádná novější zpráva nebo verze k dispozici není. Zároveň tato funkce obsahuje novou ladicí chybovou hlášku, která se zobrazí jen při povoleném ladění (to je zatím v testovacích verzích povolené vždycky) v případě, že se požadovaná data stáhnout nepodaří. Jedině při úvodním navazování spojení se tato hláška nezobrazí a hra se tiše přizpůsobí (nebude se snažit kontrolovat zprávu dne a aktualizace a nebudou k dispozici ani žádné jiné online funkce), což už takhle bylo dřív. A konečně, pokud by náhodou stahování trvalo příliš dlouho a zaseklo by se na mrtvém bodě, zobrazí se teď nově vždy a všem veřejně příslušná hláška. To se mi ale zatím nestalo a je to dost nepravděpodobné, protože pokud by měl server výpadek nebo vy pomalé nebo nestabilní připojení, měla by to hra poznat hned při spuštění a o žádné další stahování se až do dalšího spuštění vůbec nepokoušet.</li>
<li>Hláška &quot;zrušeno&quot; při opuštění některých menu (kontextové menu, přehled všech zákazníků, zrušení odpovědi na ty otázky, které to umožňují, atd.) se teď ozve jedině v případě, že dané menu bylo vyvoláno z vlastní hry, při pauze a při vypnuté hudbě v menu a zároveň i vypnutých zvucích pohybu po nabídkách. Ve všech ostatních případech totiž dostanete nějakou zvukovou odezvou najevo, že se menu zavřelo - přehraje se zvuk opuštění nabídky, přeruší se promluva, přestane hrát hudba v menu apod.</li>
<li>Názvy jednotlivých dnů v měsíci (prvního až třicátého prvního) teď budou řečeny celým slovem a ne číslem s tečkou, např. &quot;23.&quot;. Zatím se to týká jenom oznamování dostupné aktualizace (z tolikátého a tolikátého), ale velice brzy to použiju i jinde.</li>
<li>Zestručněno a zpřehledněno oznamování počtu zákazníků, kteří odešli, a vyhozených ožralů.</li>
<li>Opravena chyba, kdy se hláška, že brzy odejdou všichni zákazníci, protože je tu moc velký nepořádek, ozvala úplně pokaždé při vygenerování nového nepořádku, i pokud se právě vygeneroval na schodech nebo ve sklepě; nepořádek, který není přímo nahoře ve výčepu, zákazníci ignorují, takže kvůli němu ve skutečnosti odcházet nezačínají.</li>
<li>Opravena chyba, kdy při ukončení hry escapem nebo příslušnou položkou z hlavního menu bylo už během fadeoutu hudby pořád možné stisknout alt+F4 a tím celý fadeout a ukončování přerušit otázkou, jestli chcete ukončit program. 😊</li>
</ul>

<h3 id="06ai">Umělá inteligence</h3>
<ul aria-labelledby="06 06ai">
<li>Automatický hráč teď přestane hledat nový sud a vrátí se k předchozí činnosti, pokud už některý pomocník příslušný druh sudu, který na pípě došel, mezitím sebral nebo ho právě hledá.</li>
<li>Opravena chyba, když automatický hráč odnáší špinavé půllitry a zároveň má točícího pomocníka, kdy si pořád dokola chodil pro půllitr a zase ho pokládal.</li>
<li>Opravena chyba, kdy se automatický hráč mohl zaseknout v určitém stavu a nedělat nic, zejména ve chvíli, kdy měl zrovna točícího pomocníka a hodilo by se, aby mu pomáhal natočené pití roznášet.</li>
<li>Interně přepracováno, optimalizováno a logicky vylepšeno chování automatického hráče při pronásledování agresivních nebo ožralých zákazníků.</li>
<li>Opravena chyba, kdy se automatický hráč mohl zaseknout ve stavu odnášení špinavých půllitrů, když nebyly žádné čisté, přestože by se zrovna hodilo víc, aby začal dělat něco jiného, např. měnit sudy u pípy.</li>
<li>Definitivně opravena chyba (ověřoval jsem to snad desetkrát), kdy se zákazník naštval, protože už čekal moc dlouho, ale vzápětí se hned zase sám od sebe uklidnil. Zároveň byla opravena chyba, kdy pokud agresivní zákazník praštil hráče na schodech a ten z nich proto spadl, mohl po pádu skončit omráčený stejně jako kterýkoli zákazník, přestože hráč omráčený být nikdy nesmí. Zároveň byly vylepšeny podmínky pro rozhodování, kdy se má naštvaný zákazník po praštění vybraného cíle uklidnit, takže se teď může častěji stát, že naštvaný zákazník praští hráče i víckrát za sebou, se vzrůstající pravděpodobností podle obtížnosti, tak, jak to bylo od začátku zamýšleno.</li>
<li>Pomocníci, kteří pacifikují agresivní zákazníky, nyní budou pacifikovat i ožraly, kteří ještě nikomu neubližují, ale už začali dělat bordel, pokud zrovna není dost vyhazovačů. Zároveň byla opravena chyba, kdy pacifikující pomocník svůj cíl někdy nepraštil poté, co k němu došel, a zůstal u něj stát až do aleluja jako tvrdé y.</li>
<li>Definitivně opravena chyba (ověřoval jsem to snad desetkrát), kdy se automatický hráč nebo pomocník rozhodne jít někoho zpacifikovat, ale přitom nezastaví pípu, ze které právě točí, takže ji nechá téct naprázdno.</li>
<li>Opravena chyba, kdy pomocník nebo automatický hráč roznášející pití nepředal natočený půllitr zákazníkovi, pokud to sice byl podmírák, ale víc mu zrovna natočit nešlo, protože příslušný sud na pípě došel. Roznašeči pití nyní podmíráky vůbec nebudou řešit. Prostě jaký půllitr dostanou do ruky s tím, že ho mají předat prvnímu zákazníkovi v pořadí, kterému se právě tohle pití hodí, ten předají. ☺</li>
<li>Opravena chyba, kdy točící pomocník mohl předat natočený půllitr hráči i ve chvíli, kdy ten zrovna nesl sud. Stejně tak to mohl udělat automatický hráč jinému pomocníkovi, pomocník živému hráči, a teoreticky by se to mohlo povést i živému hráči s některým pomocníkem. Stejně tak už není možné ani náhodou předat půllitr někomu, kdo už jich nese sedm. Zároveň bylo celkově optimalizováno předávání půllitru přímo z ruky do ruky zákazníkovi, aby se živý hráč mohl teoreticky pokusit předat půllitr přímo i zákazníkovi, který si objednal, dřív, než vůbec stihl dojít na své místo, atd.</li>
<li>Opravena potenciální chyba ve vyhodnocování, jestli se ještě zákazník může pozvracet nebo jestli ožralý zákazník může rozbít půllitr, který není prázdný, atd., tak, aby tím zákazník nikdy nevytvořil už moc nepořádku, takže by všichni zákazníci, kteří nespí, začali hned odcházet.</li>
<li>Pokud pomocník pacifikující agresivní zákazníky zrovna chrání hráče nebo jiného pomocníka, bude nyní na změnu jeho pozice reagovat realističtěji, tzn. o něco pomaleji.</li>
<li>Opravena chyba, kdy pomocníci pacifikující agresivní zákazníky nebo vyhazovači mohli začít takové zákazníky pronásledovat tak rychle, že se někdy ani nestihl začít přehrávat zvuk nebezpečného zákazníka.</li>
<li>Opravena chyba, kdy nově příchozí zákazník někdy mohl zavřít dveře a hned se rozejít k pípě, bez příslušné pauzy.</li>
<li>Pomocníci nebo automatický hráč, kteří chtějí omráčit zákazníka, si nyní dají pozor, aby ho tím nezabili.</li>
<li>Opravena chyba, kdy pomocník vyhazovač nezačal ignorovat zákazníka, kterého už jednou začal pronásledovat, dřív, než ho stačil chytit, pokud ten už mezitím přestal být hrozbou, tj. např. přestal dělat bordel sám od sebe nebo začal odcházet atd.</li>
<li>Opravena chyba, kdy pokud vyhazovač vyváděl opilce, ale začal utíkat kvůli přílišnému nepořádku nebo zranění a opilce tak nechal svému osudu, ten zůstal zaseknutý ve stavu vyvádění, takže nedělal nic.</li>
<li>Agresivní a ožralý zákazník se nyní nenaštve na pomocníka vyhazovače, který právě někoho vyvádí, ani na někoho, koho právě vyvádí vyhazovač. Zároveň se zákazník, který právě dostal pití, ani zákazník, kterého někdo při obsluhování předběhl ve frontě, nenaštve, pokud daný půllitr nepřinesla obsluha, ale zrovna mu ho shodou okolností odložil na místě ožralý nebo i jiný zákazník.</li>
<li>Opravena chyba ve výpočtu, jak dlouhá má být pauza ve chvíli, kdy si zákazník přehazuje v ruce půllitry. Ten se nejčastěji používá, když obsluhující pomocník potřebuje dotočit roztočený půllitr a nedržel ho zrovna v ruce, nebo když pomocník nebo automatický hráč musí zpacifikovat nebezpečného zákazníka a potřebuje odložit z ruky půllitr, který zrovna drží. Zároveň byla opravena chyba, kdy se obsluhující pomocník nebo automatický hráč pokaždé přepínal na ten samý půllitr, který už stejně držel, takže se tím zbytečně zdržoval.</li>
<li>Opravena chyba, kdy pomocníci po položení půllitru nikdy nedrželi v ruce ten, který byl případně v pořadí pod tím právě položeným, jako se to děje při ruční hře.</li>
<li>Snad opraveno několik možných příčin (ideálně všechny) chyby, kdy obsluhující pomocník nebo automatický hráč neobsloužil zákazníka půllitrem pod míru v případě, že v daném sudu už nezbývá dost, takže pití nešlo natočit do plna. Zároveň byla opravena hodně stará chyba, kdy automatický hráč nebo točící pomocník měl roztočeného podmíráka, přerušilo ho něco, např. ožrala, kterého šel zpacifikovat, správně identifikoval ten nedotočený půllitr, který by měl dotočit do plna a pak zákazníkovi donést, ale to už nikdy nedělal a zůstal zaseknutý s tím správným nedotočeným podmírákem v ruce přesně na místě, kde omráčil toho ožralu.</li>
<li>Další výrazné optimalizace rozhodování obsluhujících pomocníků a automatického hráče, komu kdy začít točit a koho kdy přeskočit. To by mělo opravovat mimo jiné např. situaci, kdy takový pomocník nebo automatický hráč úplně přestal točit a v podstatě se zasekl, až dokud se situace nezměnila, ve chvíli, kdy měl natočeno v půllitru míň než pod míru, došel sud, ale ve frontě zároveň čekali další zákazníci, které by mezitím mohl v pohodě obsloužit.</li>
<li>Opravena chyba, kdy se pomocník mohl chtít bránit zákazníkovi, který byl naštvaný na něj, a praštit ho, i pokud bylo zrovna v hardcore hře zakázané praštění zákazníka.</li>
<li>Opravena velmi vzácná chyba, kdy všichni zákazníci začali odcházet kvůli nepořádku, ale pokud zároveň pomocník stál s náhradním sudem u pípy a nemohl ho ještě vyměnit, zůstal zaseknutý klidně až do konce hry a nikdy neodešel. Docházelo k tomu proto, že se snažil pořád sud odložit, ale to se u pípy samozřejmě nedá.</li>
<li>Opravena chyba, kdy pokud zákazník, který už toho vypil dost, často zakopával na nepořádku, mohl se tím sám zabít. Teď už by si měl dát pozor, aby nezakopl, pokud by ho to zabilo.</li>
<li>Opravena chyba, kdy se automatický hráč a pomocníci mohli zasekávat nebo špatně rozhodovat při pronásledování agresivních zákazníků, resp. při vybírání, koho kdy jít pacifikovat, pokud tito agresivní zákazníci zrovna zakopli nebo padali.</li>
<li>Automatický hráč až do teďka neuměl jít zastavit pípu, kterou mu někdo (ožralý zákazník) pustil naprázdno. Nechápu, jak jsem na to mohl tak dlouho úspěšně zapomínat. Teď se to tedy konečně naučil.</li>
<li>Ožralý zákazník od teďka pípu nepustí, pokud už je v hospodě moc nepořádku a hrozí, že všichni zákazníci odejdou.</li>
<li>Nechci prozrazovat přesná čísla, ať z té hry něco taky máte, ale docela významně jsem vylepšil (zinteligentnil) rozhodování, kterou činnost si který pomocník vybere, tak, aby se doufejme častěji nabízeli právě ti pomocníci, kteří jsou zrovna opravdu potřeba, a neobjevovalo se tolik pomocníků, kteří půlku hry jenom zbytečně nečinně prostojí na místě.</li>
<li>Zákazník, který už čekal moc dlouho, dostal špatné pití nebo ho obsluha předběhla ve frontě, už se nikdy nenaštve a místo toho radši odejde, pokud pije nealko. Tj. agresivní od teďka můžou být jen ti zákazníci, kteří pijí pivo.</li>
<li>Zákazník, který dopil nebo po sobě odnesl půllitr, teď nemusí jen usnout, jít si znovu objednat, ožrat se nebo začít pomáhat, ale může i prostě jenom odejít (díky Ráchel). Takový zákazník ale byl spokojený, což znamená, že se nezapočítá do limitu kontroly špatné obsluhy, kolik zákazníků smí maximálně odejít, než přestanou přicházet noví. Zároveň byla přidána i nová statistika, kolik ze zákazníků, kteří celkem odešli, bylo spokojených, a příslušná informace při zjišťování stavu dveří a počtu odešlých zákazníků a v závěrečné zprávě na konci hry.</li>
<li>Opravena chyba, kdy se automatický hráč nebo točící pomocník mohl zaseknout, pokud kromě čistých měl u sebe náhodou i špinavé půllitry, nebo se pokusit začít zákazníkovi točit do špinavého půllitru.</li>
<li>Opraveno další množství drobných, specifických, vzácných chyb u automatického hráče, takže je teď konečně schopný dohrát hru od začátku do konce.</li>
<li>Zákazník, který se po sobě rozhodl odnést půllitr, nyní nemůže zakopnout na nepořádku. Normálně jen tak při chůzi během odnášení půllitru už zakopávat neměl ani tak, nicméně jsem v téhle kontrole taky opravil ještě jednu potenciální chybu, kvůli které by v tomhle případě někdy možná zakopnout mohl, i když neměl.</li>
<li>Snad opravena chyba, kdy točící pomocník někdy mohl špatně vyhodnotit, kdy dát u pípy prostor hráči a kdy naopak začít točit sám.</li>
<li>Opraveno vzácné, ale možné zaseknutí automatického hráče nebo točícího pomocníka v případě, kdy má zákazníka, kterého by chtěl obsloužit, ale žádný z půllitrů, které má u sebe, se zrovna nehodí, např. když mu zbývá v ruce jediný půllitr a ten už předtím stihl natočit pro jiného zákazníka, který ale mezitím odešel nebo usnul, atd. V takovém případě zůstal bezradně stát u pípy klidně až do konce hry, protože chudák nevěděl, co s tím natočeným půllitrem. ☺</li>
<li>Opravena chyba u zákazníků, kteří přecházejí ze stavu vracení se na místo do stavu jdou si objednat a naopak, kdy mohli přehrát zvuk sednutí si  a vstání těsně za sebou, např. když byl hráč původně při jejich příchodu daleko od pípy, takže si místo objednání šli sednout na svoje místo a čekat, ale než se stačili usadit, už se hráč k pípě přiblížil dost, takže si už objednat jít můžou. Zákazník, který zatím teprve čeká, až bude obsluha dost blízko na to, aby si mohl jít objednat, si od teďka prostě a jednoduše nesedne. Sedne si, teprve až když má objednáno nebo když se vrátil na místo a tam už má pití. Tím pádem, pokud si ještě nesedl, nepřehraje ani zvuk vstávání.</li>
<li>Opravena chyba, kdy pokud točící pomocník předal půllitr hráči, aby s ním obsloužil zákazníka, nezačal rovnou točit dalšímu zákazníkovi, ale počkal, až dokud hráč stávajícího zákazníka neobsloužil.</li>
<li>Pokud si točící pomocník nebo automatický hráč doplňuje čisté půllitry a přitom má u sebe nějaký špinavý nebo natočený, který už se ale nikomu nehodí, a zároveň ještě i nějaké další čisté, měl by nyní umět odložit jenom ty irelevantní a případné zbývající čisté si nechat.</li>
<li>Všichni zákazníci i automatický hráč teď mají stejnou toleranci při chůzi jako živý hráč (<a href="#057gameplay">viz hratelnost</a>). To znamená, že už teď taky občas slyšitelně udělají krok s drobnou nepravidelností v rytmu chůze.</li>
<li>Pokud teď pomocník už dlouho nemá co dělat a na prázdno stojí na místě, vykašle se vám na to a půjde si zase objednat. ☺</li>
<li>Když se teď automatický hráč nebo točící pomocník rozhoduje, kterého zákazníka si vybrat na obsloužení, může se někdy vědomě rozhodnout přeskočit prvního zákazníka ve frontě v případě, kdy už drží v ruce vyhovující roztočený půllitr (např. něco ho předtím z točení vyrušilo, někdo mu ho dal do ruky atd.), který se hodí někomu, kdo je ve frontě až později.</li>
<li>Optimalizováno a opraveno nespolehlivé a chybové vyhodnocování, jestli zákazník dostal správné pití.</li>
<li>Opravena chyba, kdy automatický hráč nebo pomocník na točení nebo odnášení špinavých půllitrů mohl sebrat půllitr, i pokud právě nějaký držel v ruce. Tj. stejně jako živý hráč se teď před každým sebráním půllitru musí přepnout na &quot;žádný&quot;.</li>
<li>Automatický hráč nebo obsluhující pomocník si teď poté, co sebral všechny čisté půllitry, které chtěl, rovnou vezme do ruky první prázdný půllitr, který má, pokud ho něco nepřeruší, např. ožrala nebo zákazník, který se během sbírání půllitrů naštval přímo na něj. To znamená, že teď chytne do ruky půllitr ještě předtím, než dojde až k pípě a než si přijde objednat další zákazník, takže se tím nebude zdržovat až poté, co dostal objednávku.</li>
<li>Pomocník, který obsluhuje, teď vždycky radši předá půllitr pomocníkovi na roznášení pití (aby o něj nepřišel kvůli dlouhé nečinnosti) než hráči.</li>
<li>Další opravdu nespočet oprav drobných dílčích chyb projevujících se jen ve vzácných specifických situacích, preventivních oprav spíše potenciálních chyb, optimalizací rychlosti a logiky rozhodovacích procesů postav, vylepšení paměti postav při přecházení z jednoho stavu do druhého, aktualizací a zjednodušení starého kódu atd.</li>
</ul>

<h3 id="06audio">Zvuk</h3>
<ul aria-labelledby="06 06audio">
<li>Zvuky půllitrů a sudů se nyní začnou přehrávat, teprve pokud je vertikální vzdálenost mezi daným předmětem a hráčem nižší než polovina délky schodů. Lidsky řečeno, pokud je hráč zrovna nahoře ve výčepu a sudy by tak v danou chvíli stejně neslyšel, nebudou se přehrávat jejich zvuky a tím pádem nebudou zabírat zbytečně sloty v prostředí. Zároveň pokud se hráč od předmětu vertikálně vzdálí na víc než polovinu délky schodů, jeho zvuk se přestane přehrávat. Zároveň se nyní všechny zvuky předmětů, včetně mytí nebo rozbití půllitru atd., přehrávají ve svém vlastním samostatném zvukovém prostředí.</li>
<li>Opraven možný pád programu (runtime error), když se zákazník, který právě usnul, pokusí začít přehrávat zvuk chrápání.</li>
<li>Další celkové optimalizace práce s přehráváním zvuků a jejich následným čištěním v prostředí, zejména u nepořádku, zvuku splachování záchodu, pípy, dřezu, předmětů a zákazníků. Zároveň byla zvýšena frekvence, s jakou prostředí při pokusu přehrát nový zvuk vyčistí všechny staré a už neaktivní (nehrající) zvuky. Tím pádem už konečně, opravdu a definitivně (ověřil jsem to), nedochází k pádům hry ani k situacím, kdy se některé zvuky přestanou ozývat nebo kdy se ozývají jiné zvuky, než mají, atd.</li>
<li>Opraveno několik neuvěřitelně starých a zásadních chyb, kdy postavy (včetně hráče) nečistily svůj slot pro zvuk v prostředí při chůzi, vstávání, sedání si, přehrávání zvuku chrápání, přehrávání zvuku utíkajícího zraněného zákazníka, přehrávání zvuku zakopnutí atd.</li>
<li>Opravena další stará a neskutečná chyba, kdy rádio (přehrávání hudby ve hře) ne vždy správně vyčistilo svůj slot pro zvuk v prostředí při přepnutí skladby.</li>
<li>Opravena chyba v čištění slotu pro zvuk prvního zákazníka ve frontě nebo sledovaného zákazníka.</li>
<li>Ještě jedna drobná optimalizace načítání zvuků do paměti před spuštěním první hry. Té si ale asi nikdo nemá šanci všimnout, je to jen další drobný dílek skládačky, která by v ideálním případě měla pomoct celkově větší stabilitě a možná i trochu nižším nárokům na paměť.</li>
<li>Opravena chyba, kdy pokud jste měli zapnuté prohození stereo kanálů, test stereováhy to nebral v potaz.</li>
<li>Opravena chyba, kdy při prohození kanálů během hry některé zvuky nemusely aktualizovat svoji pozici nebo ji aktualizovaly s určitým zpožděním nebo nesprávně, což mohlo vést k nepříjemným slyšitelným artefaktům.</li>
<li>Nahrazeny zvuky šlápnutí do rozlitého pití nebo zvratků (za upozornění na nevhodnost těch stávajících díky Petrovi Kubíčkovi).</li>
<li>Opravena chyba, kdy zvuk zobrazení nabídky, resp. položky s podnabídkou nemusel ve všech případech respektovat příslušné nastavení, jestli přehrávat zvuky nabídek.</li>
<li>Velmi výrazně optimalizováno, vylepšeno a zjednodušeno dynamické zeslabování hudby v menu na některých obrazovkách a zastavování hudby při otevření těchto obrazovek nebo při opuštění okna atd. Vlastně jsem to celé předělal skoro od základu. Od teďka se hudba nikdy nezeslabí v žádné nabídce, pokud zrovna neprobíhá hra, a pokud probíhá, zeslabí se logicky pokaždé. Výjimkou z tohoto pravidla je pouze opuštění okna při vypnutém pozastavování hry a menu seznámení se zvuky - v těchto případech se taky zeslabí pokaždé.</li>
<li>Hlasitost hudby v menu i během hry je teď nově ve výchozím stavu 90 %, už ne 100.</li>
<li>Změněn zvuk pohybu v nabídkách (pouze z položky na položku).</li>
<li>Opravena chyba, kdy vyvolání otázky na přerušení rozehrané hry nebo ukončení celého programu mohlo zastavit zvuk pípy, hudbu nebo některé jiné zvuky hry.</li>
</ul>

<h3 id="06music">Hudba</h3>
<ul aria-labelledby="06 06music">
<li>Veškerá stávající hudba byla odstraněna a zároveň s ní i zvuk &quot;odemčení nové varianty hry&quot; (včetně menu seznámení se zvuky). Budu tak mít čistší svědomí a klidnější spaní, že neporušuju žádné copyrighty. 😉</li>
<li>Místo toho jsem přidal zatím 76 originálních tracků od 11 autorů pro hudbu do hry, včetně tří vlastních pseudorádiových jinglů, a zároveň i nové tracky pro smyčku v menu, hudbu při výhře a hudbu při prohře. Veškerou tuto novou hudbu jsem vytvořil já a několik kamarádů pomocí Suno AI, resp. Udio AI. Zároveň je hudba konečně slyšitelně normalizovaná na stejnou hlasitost tak, jak jsem si to představoval od začátku, a dokonce i zní kvalitněji. Přestože je hudby víc než dvakrát tolik, než bylo té původní, hra je pořád o několik desítek mb menší než dřív a tím pádem se i zvuky před prvním spuštěním načítají do paměti několikanásobně rychleji, aniž bych kvůli tomu musel měnit cokoli dalšího v kódu.</li>
<li>Protože jsem odstranil starou komerční hudbu, mohl jsem díky tomu odstranit i režim pro streamery, tj. otázku na vypnutí hudby při prvním spuštění, když už ve hře není žádná licencovaná, resp. v mém případě právě spíš nelicencovaná hudba. ☺</li>
<li>Jednou přehrané tracky už se nepromazávají a informace o tom, že už byly dříve použity, zůstává neustále uložená v profilu (potřebuju ji kvůli jiným věcem), ale přepracoval jsem podle toho systém přehrávání hudby ve hře a opakování už použitých tracků.</li>
<li>Přidán koncept uzamčených / nedostupných položek menu. Taková položka oznámí při vstupu na ni svůj stav slovem &quotzamčeno&quot a při pokusu ji potvrdit se pouze přehraje zvuk chyby, menu zůstane dál otevřené na stejné položce a nic jiného se nestane. Je to jednak příprava na nové funkce (obchod s dalšími variantami a režimy hry atd.) a zároveň jsem to rovnou využil v následujícím bodu.</li>
<li>V hlavním menu teď najdete úplně novou obrazovku &quot;Hudební síň slávy&quot;. Prozatím je kvůli testování dostupná všem bez omezení, ale počítejte s tím, že jakmile implementuju vlastní obchod (viz výše), budete se muset něco napracovat, abyste si mohli dovolit koupit si ji! 😊 Zde si můžete poslechnout všechny ty skvělé nové AI pecky v jejich původní, nezměněné, nesestříhané a nijak pro účely rádia neupravované podobě a kvalitě.<ul>
<li>Přehrát ale půjdou pouze takové tracky, které už aspoň jednou hrály přímo ve hře, tj. nejsou zamčené.</li>
<li>Abyste měli co nejautentičtější poslech, hudba se na této obrazovce přehrává vždy jen ve své skutečné, původní hlasitosti, bez ohledu na to, jak máte nastavenou celkovou hlasitost nebo hlasitost hudby ve svém profilu. Jakmile síň slávy opustíte, bude hra samozřejmě už zase respektovat vaše nastavené hlasitosti přehrávání.</li>
<li>Kvůli úspoře místa a udržení velikosti hry na minimu nejsou tyto nemodifikované tracky přímo součástí hry, ale přehrávají se online ze serveru.</li>
<li>Během času, který v síni slávy trávíte, nehraje žádná jiná hudba a během přehrávání některého tracku odsud se neozývají ani žádné jiné zvuky.</li>
<li>Můžete si nechat zobrazit buď všechny tracky najednou, nebo si je přehledně vyfiltrovat podle jejich autora. U každého tracku zároveň vidíte, jak se jmenuje, kdo je jeho autorem a jak je dlouhý, a v seznamu jednotlivých autorů vidíte i údaj, kolik tracků od daného autora ve hře celkově je a jak jsou dlouhé dohromady.</li>
<li>Seznam autorů i jednotlivých skladeb je vždy seřazen abecedně.</li></ul></li>
<li>Přidán skutečný, reálný jukebox do herního světa.<ul>
<li>Na místě, odkud hraje hudba, se teď nachází nový předmět, do kterého můžete vrazit, je oznámen v informacích o políčku (mezerník), má novou klávesovou zkratku pro zjištění své polohy (j) a můžete s ním interagovat vy i zákazníci.</li>
<li>Pokud k jukeboxu přijdete a chcete si z něj něco pustit, příslušnou nabídku vyvoláte klávesou shift+enter (viz aktualizovaný popis této zkratky v klávesové nápovědě). Nabídka pro výběr tracku z jukeboxu je v principu stejná jako výběr tracku ze síně slávy (viz výše), ale na rozdíl od ní se z jukeboxu hudba samozřejmě přehrává v kvalitě, na kterou jste byli zvyklí dosud. ☺</li>
<li>U každého tracku je zde zároveň také uvedená jeho cena, jejíž výpočet pro zjednodušení vychází z délky daného tracku a pár dalších faktorů. I vy coby hráč si tedy můžete pustit hudbu z jukeboxu podle svého přání a třeba ji i nechat hrát ve smyčce nebo si přidat několik tracků do fronty, ale i vy do jukeboxu vhazujete peníze. Samozřejmě tím o ně nepřijdete (jestli máte vydělané peníze v jukeboxu nebo v pokladně, nic nemění na tom, že jsou pořád vaše), je to jen kvůli realističnosti. Do jukeboxu se prostě musejí házet mince. ☺</li>
<li>Kterýkoli zákazník, který zrovna čeká, až ho obsloužíte, nebo pije, se může zvednout a jít si z jukeboxu něco pustit. To pro vás bude znamenat další výdělek navíc. Zároveň zákazníci, kteří k jukeboxu právě jdou, pouštějí ho nebo čekají, až od něj odejdou ti, kdo přišli dřív, neotravují s novými objednávkami. ☺</li>
<li>Z jukeboxu můžete svobodně pouštět všechny dostupné tracky, i takové, které ještě nikdy nehrály (s výjimkou určitého specifického easter eggu ☺ ).</li>
<li>Zároveň bylo přidáno několik nových statistik pro výdělek z jukeboxu. Bohužel, peníze, které do něj vhodíte sami, se vám do celkových příjmů nezapočítávají dvakrát. ☺</li>
<li>Pokud zrovna stojíte u jukeboxu a vybíráte, herní čas běží a svět žije dál.</li>
<li>Zvuky jukeboxu (náraz a placení) najdete samozřejmě v menu seznámení se zvuky.</li></ul></li>
<li>Protože je teď hudba důležitou součástí herního světa, se kterou se dá interagovat, žádný nově příchozí zákazník už si nemůže vybrat místo přímo u jukeboxu, aby se tak co nejvíc omezila možnost chyby lidského faktoru při pouštění jukeboxu a zároveň aby každý zákazník, který se rozhodne něco z jukeboxu pustit, musel udělat aspoň jeden krok. ☺ Stejně tak už teď zákazník nemůže sedět ani přímo u záchodu, protože i záchod se velmi brzy stane poměrně důležitým herním prvkem. Zároveň byla opravena chyba, kdy se záchod, jukebox nebo i schody mohly při spuštění nové hry náhodně umístit na stejnou pozici jako pípa. Zároveň jsem přitom optimalizoval a zrychlil celý výpočet, kde má mít nový zákazník svoje místo. Nebojte, nezapomněl jsem ani na to, aby se sud nedal položit a nemohl se odkutálet k záchodu nebo jukeboxu.</li>
<li>V souuvislosti s hudbou a s tím, že je ve hře teď tolik různých tracků na tolik různých témat, můžete od této verze zároveň narazit i na několik celkem zajímavých easter eggů... ☺</li>
</ul>

<h3 id="06gameplay">Hratelnost</h3>
<ul aria-labelledby="06 06gameplay">
<li>Pípa si teď pamatuje, kdo na ni naposledy sahal, i při přepínání kohoutků a už ne jenom při jejím puštění nebo zastavení jako dosud. Tím pádem už by nemělo docházet k situacím, kdy se např. pomocník točič plete do točení hráči (díky Míše).</li>
<li>Opravena chyba z poslední verze, kdy zákazníci, pomocníci, živý ani automatický hráč už zase jednou nikdy nezpomalovali při chůzi po nepořádku (regrese způsobená odstraněním možnosti zakopávání na nepořádku u hráče).</li>
<li>Pokud agresivní zákazník někoho praští půllitrem, od teďka už ho tím neomráčí, ale jenom zraní. Tím byla zároveň opravena chyba, kdy ožralý zákazník mohl praštit půllitrem vyhazovače, který ho vyváděl, a tím ho omráčit, ale přitom sám zůstat zaseknutý ve stavu vyvádění.</li>
<li>Pomocníky nyní už vůbec není možné omráčit. Pokud tedy někdo praští pomocníka, ten i přesto bude dál pokračovat ve své činnosti, stejně jako hráč.</li>
<li>Zvýšen objem sudu, o 5 půllitrů pro každou obtížnost. Tzn. na nejjednodušší obtížnost teď jeden sud obsahuje 30 místo 25 půllitrů a na nejtěžší 10 místo 5.</li>
<li>Opravena chyba, kdy pokud bylo v ruční hardcore hře zakázané praštění zákazníka, v některých případech nešlo agresivní zákazníky omráčit, tj. enter v tu chvíli zdánlivě nic neudělal.</li>
<li>Pokud nyní hráč v normální hře stojí u dveří, ty jsou zrovna otevřené (někdo jimi prochází a ještě je za sebou nezavřel) a pokusí se udělat další krok doleva, bude to považováno za jeho odchod z hospody a hra proto skončí stejně, jako kdyby klasicky přišel k zavřeným dveřím a enterem jimi prošel ven.</li>
<li>Čtyřnásobně zvýšena pravděpodobnost, že ožralý zákazník po někom hodí půllitrem, pokud nějaký má, že nějaký bezprizorní půllitr náhodně sebere, že sebere nebo upustí sud, že se na někoho naštve, a totéž že agresivní (zuřící, ne ožralý) zákazník po někom hodí půllitrem nebo nějaký volný sebere.</li>
<li>Přidáno šest nových piv: San Miguel, nejlepší pivo na světě (nebo aspoň na Mallorce) a moje srdcovka ☺ , Démon, což je asi lokální pivovar a taky to není špatné pivo, a sice asi tak o čtyři roky pozdě (nechápu, že mě to nenapadlo dřív), ale nicméně konečně máme Coronu, na památku toho, co tu všechno ta svině způsobila. 😊 Taky jsem přidal Krušovice, Kocoura a Šeráka.</li>
<li>Opraveno otravné, až příliš časté zakopávání v normální hře při snaze jít co možná nejrychleji (díky Míše). Ve vyhodnocování rychlosti chůze neexistovala žádná tolerance. Zakopávání by nyní tedy mělo jednak být benevolentnější a jednak by už mělo být možné dosáhnout maximální možné teoretické rychlosti chůze stejně, jako to dělají pomocníci a automatický hráč.</li>
<li>Dvouapůlnásobně (existuje takové slovo? 😊 ) snížena celková pravděpodobnost zakopávání zákazníků, kteří už mají upito, při chůzi.</li>
<li>Schválně si teď zkuste spustit novou hru a odejít pryč z hospody, tak, že počkáte u dveří, až jimi nikdo nebude procházet, a projdete jimi sami enterem, i tak, že se trefíte do chvíle, kdy dveřmi prochází zákazník, a projdete jimi doleva bez toho, abyste je otevřeli sami. V obou případech se teď přehraje, řekl bych, velmi krásná a zajímavá nová zvuková animace... 😊</li>
<li>Předělal jsem výpočet ceny pro jednotlivá pití tak, aby se měnil podle obtížnosti (na nejtěžší obtížnost už bude jedno pivo nebo nealko drink většinou opravdu až přemrštěně drahé) a aby bylo větší možné rozpětí cen, protože už začínám plánovat základy ekonomiky pro obchod s variantami a vylepšeními hry. ☺ Tím pádem jsem zároveň musel stejným způsobem předělat i počítání dýška, které dávají zákazníci.</li>
<li>Výrazně optimalizována kontrola špatné obsluhy a zároveň jsem v ní opravil několik chyb, kvůli kterým někdy nevyhodnotila, že se flákáte, ve chvíli, kdy měla. ☺ Teď už vám tím pádem neprojde dejme tomu třeba natočit pití jenom jednomu zákazníkovi a pak si v klídku jen tak deset minut stát, koukat a čekat, než odejde dost netrpělivých zákazníků na to, aby se kontrola probudila a poznala, že na to kašlete. ☺</li>
<li>Pokud teď zákazník nebo sud vrazí do pípy nebo do jukeboxu (spadl nebo se odkutálel, v případě zákazníka při zakopnutí na nepořádku), ozve se příslušný zvuk daného předmětu, stejně jako při chůzi.</li>
</ul>

<h3 id="06items">Chování předmětů</h3>
<ul aria-labelledby="06 06items">
<li>Netuším proč, ale až dosud bylo možné odložit ručně sud u dřezu nebo u dveří. Tomu je nyní zamezeno, stejně jako není možné položit sud u pípy, na jiný sud atd. Je to konzistentní, logické, asi očekávané, ale hlavně to tak bude bezpečnější a zamezí to dalším případným bizarním chybám. ☺</li>
<li>Pokud se nyní rozbije plný sud, vygeneruje se rovnoměrně kolem místa jeho dopadu tolik tekutého nepořádku, kolik sud na danou obtížnost obsahoval půllitrů. Z toho plyne, že byste se od teďka měli snažit dávat si sakra pozor, aby se vám to nestalo nahoře ve výčepu (ve sklepě je to jedno), protože pokud se to stane, začnou okamžitě odcházet všichni zákazníci, kteří můžou, a navíc už pak ani nepůjde chodit po hospodě jakoukoli aspoň trochu rozumnou rychlostí.</li>
<li>Pokud se rozbije půllitr na schodech, příslušný zvuk se přehraje z pozice, kde se rozbil, ale veškerý případný nepořádek se nyní vygeneruje až úplně dole ve sklepě, na posledním schodě.</li>
<li>Oznámení, že se rozbil sud, nyní bude řečeno, pouze pokud sud spadl mimo doslech hráče, tj. jejich vzájemná vertikální vzdálenost byla větší než polovina délky schodů.</li>
<li>Opravena chyba, kdy pokud sud spadl na schodech, ale úplně nahoře ve výčepu, nepadal po schodech dolů, jak měl, a jeho zvuk pádu se příslušně neaktualizoval, ale dopadl a rozbil se nahoře na schodech místo dole ve sklepě.</li>
<li>Opravena chyba, kdy pokud bylo v hardcore hře zakázané rozbití sudu, skončila hra prohrou, i pokud jste jen vyměnili sud na pípě.</li>
<li>Opravena chyba, kdy pokud se rozbil sud nahoře ve výčepu jinde než na schodech, zvuk jeho rozbití postupně utichal do ztracena jako při pádu a veškerý vygenerovaný nepořádek se vytvořil dole ve sklepě a ne nahoře ve výčepu, protože sud v tomhle případě v podstatě propadával podlahou. 😊</li>
<li>Opravena chyba, kdy pokud bylo v hardcore hře zakázané rozbití sudu, žádný sud se po položení nikdy nerozbil, ani pokud jste ho položili na schodech.</li>
<li>Opravena chyba, kdy pokud jste položili prázdný sud, mohl se i ten někdy náhodně odkutálet stranou nebo rozbít, což se dít nemá.</li>
</ul>

<h3 id="06other">Ostatní</h3>
<ul aria-labelledby="06 06other">
<li>Odhalena a opravena další prokázaná příčina pádů, způsobená chybou v enginu, ve kterém hru vyvíjím (BGT). Pro ty, které to zajímá, z nějakého důvodu program takhle padá při komplikovanějším používání ternárního operátoru při manipulaci se stringy ve složitějších podmínkových výrazech se závorkami. WTF? 😖 🤦‍♂ Pro úplnou jistotu jsem tedy radši odstranil úplně všechny ternární operátory z celého kódu, i když výsledkem je o něco ošklivější a možná i pomalejší kód, i když pokud ano, tak maximálně v řádu jednotek milisekund.</li>
<li>Do ladicího menu byly doplněny sekce.</li>
<li>Opraveno nefunkční mazání log souborů z ladicího menu.</li>
<li>Protože všechny chyby, které sledovaly soubory errors.log a profile.log, už byly opraveny, tyto soubory už se po spuštění programu nebudou vytvářet.</li>
<li>Opraveno několik dalších, převážně interních chyb v ladicím menu.</li>
<li>Do ladicího menu byla přidána možnost zjistit, co je zrovna hráčovým cílem, tj. zákazník, půllitr nebo sud, o který se právě hráč v automatické hře zajímá. Zároveň zjištění jeho stavu teď poskytuje víc informací. Zároveň se obě tyto informace vyvolané z ladicího menu, tedy zjištění hráčova stavu i cíle, přečtou i zkopírují do schránky.</li>
<li>Opravena chyba, kdy výpis ladicích informací pro automatického hráče a pomocníky nezachycoval vždy správně všechny změny stavu.</li>
<li>Do ladicího menu bylo přidáno několik dalších funkcí pro ladění velmi specifických situací.</li>
<li>Pokud se nyní zobrazí některá ladicí chybová hláška, na kterou máte upozornit toho vocasa, co to programoval, rovnou se i zkopíruje do schránky.</li>
<li>Odstraněna další možná příčina pádů v menu s přehledem zákazníků (překlep v kódu, u kterého absolutně nechápu, jak je možné, že s ním hra vůbec fungovala a spustila se).</li>
<li>Aktualizoval jsem spoustu ladicích chybových hlášek ve starých částech kódu tak, aby využívaly všech možností současného způsobu ladění. Zároveň jsem doplnil řadu dalších kontrol a sanitizací, i kdyby jen hypotetických, ve fázi načítání a parsování klávesové nápovědy, statistik, soundtracku, tutoriálu atd.</li>
<li>Přidána funkční a interně otestovaná možnost zobrazovat veškeré texty a promluvy bez českých diakritických znaků, tedy &quot;bez hacku a carek&quot;. Funguje to naprosto perfektně i při kopírování historie řeči, statistik a dalších textů do schránky, jen jsem ještě nepřidal příslušnou volbu do nastavení. Dostanu se k tomu v příští verzi. Bohužel v tomhle nešťastném jazyce nemám možnost, jak to zjistit automaticky. Prozatím (než přejdu na novější a vylepšený engine NVGT, který podporuje i multiplatformní aplikace a hlavně Unicode) se tak dá obejít nečitelná diakritika, pokud např. spouštíte hru ve virtuálních Windows na Macu a podobně.</li>
<li>Opraveno několik chyb a provedeno několik výrazných optimalizací rychlosti a využití paměti v kódu, který provádí automatické korektury překlepů v textu za chodu v reálném čase hned ve chvíli, kdy je každý text nebo promluva vygenerována a případně přečtena (tedy i např. při kopírování různých údajů do schránky apod.). Zároveň nyní tento kód opravuje i několik málo dalších drobností, které předtím buď nefungovaly nebo se o ně nepokoušel vůbec, např. zdvojené mezery a prázdné řádky.</li>
<li>Klasicky řada dalších drobných, v podstatě neviditelných, ale interně poměrně významných optimalizací, zlepšování plynulosti odezvy s odečítačem např. v menu pro sledování zákazníků, změn některých textů a formulací (hlavně u položek menu a celkově v uživatelském rozhraní, informacích o zákaznících a předmětech atd.).</li>
</ul>
</article>
<hr>
<article aria-labelledby="056">
<h2 id="056">Verze Early Access 0.5.6</h2>
<p>16. srpna 2023</p>
<ul aria-labelledby="056">
<li>Další snaha zamezit náhodným pádům hry častějším pročišťováním paměti ve volných chvílích (díky Míše).</li>
<li>Přidán výpis dalších ladicích informací (interních, pouze pro mě) při povoleném debugování. Po každém ukončení programu se přímo ve složce s hrou vytvoří soubory &quot;errors.log&quot; a &quot;profile.log&quot;. Využiju je jenom já, ale vytvářejí se všem. Můžete mi je poslat, pokud vám hra např. spadne.</li>
<li>Ladicí soubory pro pomocníky se nyní budou přepisovat pokaždé znovu od &quot;helper1.log&quot; při spuštění každé nové hry.</li>
<li>Opravena hláška, že zákazník brzy ztratí trpělivost, aby reflektovala nový způsob oznamování míchaných pití z verze 0.5.1.</li>
<li>Kvůli snaze zabránit pádům hry jsem byl nucen zase se vrátit k původní mnohem pomalejší, ale spolehlivější metodě načítání zvuků do paměti před spuštěním první hry. Podle ladicích informací se výsledky dostavily. Hra tedy teď bude zabírat mnohem víc paměti a spuštění první hry zabere několik vteřin, ale za stabilitu to stojí.</li>
<li>Opraveno několik drobných chyb ve vykreslování menu a přehrávání cyklického zvuku půllitrů a sudů, které nebyly navenek vidět, ale vygenerovaly error ve výpisu ladicích informací, kumulovaly se a časem by mohly vést k pádu. Zejména se jednalo o chybu, kdy se cyklický zvuk půllitru nebo sudu mohl pokusit začít přehrávat z pozice větší, než je délka příslušného zvuku.</li>
<li>Definitivně opravena chyba, kdy se při sebrání půllitru nebo sudu při vypnutém přehrávání více zvuků pro více předmětů na stejném místě přerušil i zvuk všech ostatních půllitrů a sudů, nehledě na to, jestli se nacházely na stejném políčku jako ten právě sebraný, nebo ne.</li>
<li>Odstraněno chování z verze 0.5.1, kdy se při otevření menu nastavení během hry nesnížila hlasitost hudby v menu.</li>
<li>Opravena chyba, kdy se po přerušení testu stereováhy nemusela vždy nastavit správná hlasitost hudby v menu.</li>
<li>Opravena chyba, kdy se po provedení testu stereováhy během hry přestala přehrávat většina zvuků.</li>
<li>Opraveno několik chyb v jednotlivých menu nastavení, kdy se po změně některé položky menu špatně překreslilo, takže následně stav a počet položek dostupných v tomto menu neodpovídal aktuálnímu stavu nastavení. Zejména se jednalo o chyby v menu nastavení zvuku, kdy nefungovalo přepínání nastavení, jestli přehrávat hudbu v menu během hry, a při vypnutí některých typů zvuků se z menu následně při překreslení neodstranila volba pro nastavení jejich hlasitosti. Zároveň nyní nebude možné přepínat přehrávání více zvuků pro více předmětů stejného typu na stejném místě, pokud je vypnuté přehrávání zvuku půllitrů i sudů.</li>
<li>Opravena chyba, kdy po přepnutí některého nastavení (on/off) a následném pohybu po menu nahoru nebo dolů byl oznámen název sekce položky, na které nově stojí kurzor, i pokud se nacházela ve stejné sekci jako ta předchozí.</li>
<li>Opraveno nefunkční rozbíjení prvního dostupného plného sudu ve sklepě z ladicího menu.</li>
<li>Definitivně opraveno dynamické počítání hlasitosti hospodského ruchu podle počtu přítomných zákazníků. Výchozí hlasitost (s prázdnou hospodou) byla příliš vysoká, takže mohlo být i tak slyšet hovor zákazníků, a zároveň počítání stále nefungovalo při pádu hráče ze schodů.</li>
<li>Opravena chyba, kdy se po zobrazení některého menu během hry a následném zobrazení kontextové klávesové nápovědy ve čtecím menu automaticky znovu nespustila hra a zůstala zapauzovaná, i pokud předtím zapauzovaná nebyla. Zároveň nyní veškerá možná menu nebo speciální obrazovky vyvolané během hry budou přehrávat hudbu pro menu se ztišenou hlasitostí. Zároveň byla opravena chyba, kdy pokud jste si zobrazili vybranou zprávu v historii řeči zkratkou ctrl+shift+W, ozvala se hláška &quot;Pauza&quot;, i když neměla.</li>
<li>Optimalizována kontrola, kdy začít přehrávat cyklický zvuk půllitru nebo sudu při vypnutém přehrávání více zvuků pro více předmětů stejného typu na stejném místě.</li>
<li>Zamezeno snaze o fadeout ve chvíli, kdy vůbec žádné zvuky nehrají, takže by probíhal naprázdno a vypadalo by to jenom jako prodleva v činnosti programu. O to se program snažil už dřív, ale kvůli chybě v příslušné logice to nefungovalo.</li>
<li>Po úspěšné instalaci nabídnuté automatické aktualizace nyní budete před zobrazením hlavního menu dotázáni, jestli si přejete zobrazit v prohlížeči historii změn.</li>
<li>Pokud nyní stisknete home na první položce menu, resp. end na poslední, případně se pokusíte posunout nahoru z první položky nebo dolů z poslední při vypnutých cyklických nabídkách, ozve se zvuk okraje.</li>
<li>Při přepínání pípy nyní nebude uváděna cena jednotlivých pití (díky Míše).</li>
<li>Hráč od teďka nikdy nemůže zakopnout na nepořádku a nepořádek ho při chůzi pouze zpomalí (díky Míše). Veškeré ostatní chování nepořádku zůstává stejné jako dřív. Zároveň byla odstraněna příslušná statistika, informace v tutoriálu a omezení hardcore hry.</li>
<li>Opravena chyba, kdy při obnovení výchozích nastavení zvuku, všech výchozích nastavení nebo smazání profilu hlasitost hudby v menu nezačínala na maximu, jak bylo zamýšleno.</li>
<li>Optimalizována synchronizace hlasitostí jednotlivých typů zvuků při změně některé hlasitosti.</li>
<li>Prodloužen interval před příchodem nového zákazníka pro všechny obtížnosti.</li>
<li>Opravena chyba, kdy se při resetování entity (odchod hráče nebo zákazníka, zničení půllitru nebo sudu, spuštění nové hry) nevyčistil její slot pro zvuk v prostředí.</li>
<li>Opravena chyba, kdy se při resetování půllitru nevyčistil jeho slot pro zvuk nalévání.</li>
</ul>
</article>
<hr>
<article aria-labelledby="055">
<h2 id="055">Verze Early Access 0.5.5</h2>
<p>15. srpna 2023</p>
<ul aria-labelledby="055">
<li>Opravena chyba, kdy se po ukončení klávesové nápovědy bez předchozí pauzy automaticky znovu nerozběhla hra (díky Míše).</li>
</ul>
</article>
<hr>
<article aria-labelledby="054">
<h2 id="054">Verze Early Access 0.5.4</h2>
<p>15. srpna 2023</p>
<ul aria-labelledby="054">
<li>Snad už definitivně opraveno zamrznutí při prohře po crossfadu zvuků a před zobrazením závěrečné zprávy (díky Míše).</li>
<li>Další nejistý, chabý pokus opravit občasné náhodné a naprosto nepředvídatelné padání hry za běhu (díky Míše).</li>
</ul>
</article>
<hr>
<article aria-labelledby="053">
<h2 id="053">Verze Early Access 0.5.3</h2>
<p>15. srpna 2023</p>
<ul aria-labelledby="053">
<li>Opraveno ještě několik dalších případů, kdy mohla hudba v menu nesprávně začít hrát už během čtení hlášky o early accessu, a zároveň chyba, kdy hudba začala hrát už v menu při nabídnutí aktualizace.</li>
<li>Opravena chyba, kdy při nabídnutí automatické aktualizace s odečítačem nestihla být dočtena informace o tom, na jakou verzi se bude aktualizovat.</li>
<li>Opraveno čtení půllitru, který právě hráč nebo zákazník drží v ruce, aby reflektovalo nový způsob oznamování míchaných pití z verze 0.5.1.</li>
<li>Opravena chyba při načítání uložených pití, kdy pak nefungovalo nové ohlašování míchaných pití v 7. pádě z verze 0.5.1.</li>
</ul>
</article>
<hr>
<article aria-labelledby="052">
<h2 id="052">Verze Early Access 0.5.2</h2>
<p>15. srpna 2023</p>
<ul aria-labelledby="052">
<li>Opravena chyba, kdy pokud se při spuštění programu přečetla nová zpráva dne, mohla potom začít hrát hudba ještě i během čtení hlášky o early accessu a před zobrazením hlavního menu, tedy dřív, než by měla.</li>
<li>Opraven runtime error při zobrazení zprávy dne v menu pro čtení delšího textu.</li>
<li>Opraveno zobrazování zprávy dne v menu pro čtení delšího textu, kde nefungovalo správně rozdělení po větách, takže se stejně celá zpráva zobrazila jako jeden dlouhý úsek textu bez rozdělení na položky menu.</li>
<li>Opravena chyba, kdy bylo možné nechat si zobrazit v menu pro čtení delšího textu nápovědu ve fázi čekání na potvrzení hlášky odečítače enterem (čtení zprávy dne), zadávání maximální povolené velikosti historie řeči nebo nastavování sterea, a vzápětí i nápovědu pro samotné čtecí menu.</li>
</ul>
</article>
<hr>
<article aria-labelledby="051">
<h2 id="051">Verze Early Access 0.5.1</h2>
<p>15. srpna 2023</p>
<p>Hra neumřela! Dokud nebude venku, nebo neumřu já, nebo veřejně neoznámím, že jsem se na to vykašlal, tak žije. ☺ Jenom mi to trvá, no...</p>
<p>Bohužel jsem si při práci na téhle verzi nepsal jednotlivé změny průběžně (nechtěl jsem se tím zdržovat) a bylo jich fakt hodně, takže pokud jsem na nějakou drobnost zapomněl, tak se omlouvám. Do spousty z nich se mi taky strašně moc nechtělo. Ty nejdůležitější a navenek viditelné by ale popsané být měly.</p>
<h3 id="051ui">Uživatelské rozhraní</h3>
<ul aria-labelledby="051 051ui">
<li>Při prvním spuštění hry bez existujícího konfiguračního souboru s běžícím NVDA a zároveň při přepnutí ze SAPI na odečítač v menu nastavení rozhraní nyní budete upozorněni, že se doporučuje uspat NVDA a nastavit režim tlumení zvuku na "bez tlumení".</li>
<li>Opravena chyba z poslední verze, kdy se položka "Zapnout / vypnout cyklické nabídky" v menu nastavení rozhraní nesprávně četla jako zaškrtnuté zaškrtávací políčko.</li>
<li>Při prvním spuštění hry nyní budete dotázáni, zda si přejete zapnout režim pro streamery. Kladná odpověď vypne přehrávání hudby v menu, celkově i během hry, v jednom kroku, aby algoritmy pro detekci licencované hudby na YouTube a Twitchi nezakázaly kvůli hrající hudbě v menu pro daný stream nebo video jeho monetizaci. Tuto otázku vždy dostanete jenom jednou, protože příslušné volby se jinak dají kdykoli přepnout ručně v hlavním menu, resp. v menu nastavení zvuku.</li>
<li>Pokus o optimalizaci přehrávání úvodní znělky při spuštění hry s odečítačem ve snaze omezit usekávání hlášky "4Sense Gaming uvádí".</li>
<li>Opravena chyba, kdy home a end pro skok na první nebo poslední položku menu fungovaly i s controlem, případně shiftem nebo altem.</li>
<li>Opravena chyba, kdy při čtení kontextové klávesové nápovědy během odpovídání na otázku bylo nesprávně přečteno "Escape Alt+F4: Ukončení programu".</li>
<li>Formulace "rozbití neprázdného půllitru nebo sudu" v menu seznámení se zvuky byla změněna na "rozbití půllitru nebo sudu s pitím" (díky Lukymu).</li>
<li>Po vybrání některé položky hlavního menu si nyní menu zapamatuje poslední pozici a kurzor zůstane při příštím vykreslení menu stát na příslušné položce, podobně jako se chovají např. menu nastavení (díky Lukymu).</li>
<li>Do menu nastavení zvuku byly přidány dvě nové volby: Jestli přehrávat zvuky při pohybu v menu a jestli přehrávat nový příslušný zvuk u těch položek menu, které mají podmenu.</li>
<li>Do menu nastavení rozhraní byly přidány dvě nové volby: Jestli číst názvy sekcí u položek menu a jestli slovně oznamovat, že některá položka menu má podmenu.</li>
<li>Mnoho položek různých menu bylo přeformulováno, doplněno o vysvětlující popisky atd.</li>
<li>Do všech menu, kde to je relevantní, byly doplněny pojmenované sekce. Tj. při pohybu po položkách takového menu a při zapnutém příslušném nastavení (viz výše) nyní uslyšíte názvy jednotlivých sekcí, do kterých jsou položky uspořádány. V budoucnu budou názvy sekcí doplněny ještě pro menu statistik a zobrazení ovládání.</li>
<li>Všechna menu nastavení byla přepracována tak, aby se nyní jejich položky chovaly jako zaškrtávací políčka, u kterých je vždy přečteno jen zapnuto / vypnuto.</li>
<li>Do menu nastavení profilu byla přidána položka Smazat profil.</li>
<li>V menu seznámení se zvuky je nyní u relevantních položek uvedeno, že daný zvuk má více variant.</li>
<li>V menu seznámení se zvuky bude nyní při přehrávání všech zvuků, které jsou muzikální (v podstatě znělky), pozastavena hudba.</li>
<li>Pokud máte vypnuté čtení názvů menu, bude se nyní přehrávat příslušný nový zvuk při vykreslení menu, abyste věděli, že jste právě do nějakého menu vstoupili.</li>
<li>Při návratu z vnořeného menu do předchozího (např. escapem z menu nastavení rozhraní do hlavního menu nastavení a potom znovu až do hlavního menu programu) by nyní měla být vždy inteligentně zopakována položka toho menu, na které právě stojíte.</li>
<li>Při návratu zpět do okna programu z jiného okna bude nyní zopakováno, na které položce menu právě stojíte.</li>
<li>V nastavení ovládání přibyla nová položka Zobrazit ovládání, která prozatím umožňuje pouze prohlédnout si celé ovládání postupně za sebou ve statickém menu. Funguje to podobně jako klávesová nápověda, ale bez nutnosti nejdřív stisknout klávesu.</li>
<li>Pokud si v ladicím menu zapnete ukládání logů postav (viz verze 0.5), toto nastavení nyní zůstane uložené.</li>
<li>Přepracováno fungování kontextové klávesové nápovědy, která se automaticky přečte (při zapnutém příslušném nastavení) po určité době nečinnosti v některém menu: Bylo opraveno několik dalších drobných chyb, přeformulovány některé popisy zkratek a doplněno několik dalších variant, a především pokud je toto chování zapnuté, tak se nápověda nyní v daném menu přečte po nastavené prodlevě vždycky jenom jednou, až do jeho opuštění.</li>
<li>Nápovědu pro kterékoli menu nebo jinou speciální obrazovku uživatelského rozhraní (nastavování okrajů nebo středu stereopole, zadávání textu pro velikost historie řeči, potvrzování klíčové hlášky odečítače enterem atd.) si nyní můžete kdykoli na požádání vyvolat klávesou F1, i pokud máte vypnuté její automatické čtení po určité době nečinnosti. V takovém případě se celý text této nápovědy, který by se jinak automaticky přečetl při zapnutém příslušném nastavení, zobrazí v tzv. menu pro čtení delšího textu. V tomto menu se můžete pohybovat šipkami po větách, resp. po řádcích, a jinak fungují všechny ostatní funkce menu - zopakování položky mezerníkem, home a end pro skok na začátek nebo na konec, pageup a pagedown, rychlá navigace počátečními písmeny atd. Zkratkou ctrl+C v tomto menu pro čtení delších textů si kdykoli můžete nechat celý čtený text, bez rozdělení do menu, zkopírovat do schránky. V menu s přehledem všech zákazníků (shift+C) a při čekání na potvrzení klíčové hlášky odečítače enterem si nyní můžete nechat zobrazit čtený text zkratkou ctrl+R. Libovolnou hlášku při procházení historie řeči si můžete takto nechat zobrazit zkratkou ctrl+shift+W, protože ostatní kombinace s klávesou W, která se používá k opakování, kopírování nebo hláskování vybrané hlášky v historii, už jsou zabrané (viz klávesová nápověda). Stejným způsobem, tj. v tomto čtecím menu, se nyní zobrazuje i závěrečná zpráva na konci hry, titulky (dají se zobrazit příslušnou položkou z hlavního menu) a veškeré texty tutoriálu.</li>
<li>Opravena chyba, kdy pokud jste přerušili escapem testování stereováhy, ukončil se celý program.</li>
<li>Odstraněno stupidní chování, kdy pokud jste přerušili escapem čtení úvodního textu "4Sense Gaming uvádí" při spouštění programu se zapnutým příslušným nastavením, ukončil se celý program, místo aby se jenom přeskočilo intro a zobrazilo hlavní menu.</li>
<li>Přidána nová hláška při prvním spuštění hry bez existujícího profilu. Pokud si ji chcete vyzkoušet, doporučuju smazat profil příslušnou položkou v nastavení profilu.</li>
</ul>
<h3 id="051audio">Zvuk</h3>
<ul aria-labelledby="051 051audio">
<li>Přepracováno přehrávání zvuku testování stereováhy, takže už při druhém a třetím opakování nemůže docházet k artefaktům (lupání) z pozice, odkud se přehrál předtím (díky Lukymu). Příslušné položky v hlavním menu a v menu nastavení zvuku byly zároveň ještě jednou, snad už naposledy, přejmenovány, tentokrát na &quot;test stereováhy&quot;.</li>
<li>Veškerá dosavadní hudba při hře (z rádia) byla normalizována na stejnou hlasitost (díky Lukymu). Normalizace se ale při hře nijak slyšitelně neprojevuje (aspoň ne tak, jak jsem chtěl), takže později, někdy ve fázi RC, až bude hudba kompletní, udělám svoji.</li>
<li>Ještě optimalizováno načítání všech zvuků do paměti při spuštění první hry.</li>
<li>Optimalizovány funkce pro fadeout a fadein a zároveň upravena (mírně zkrácena) většina intervalů, tj. jak dlouho má který fade trvat, pokud nebyl přerušen stiskem klávesy.</li>
<li>Opravena poměrně kritická chyba ve starém kódu, která vedla k tomu, že jednotlivé herní entity (hráč, zákazníci, půllitry, sudy, dřez, pípa, dveře) špatně vyhodnocovaly, kdy ještě přehrávají zvuk a kdy už ne a kdy by tedy měly vyčistit svůj slot v prostředí. Lidsky řečeno, snad už tentokrát opravdu nebude docházet k pádům ke konci dlouhých a rychlých her na vysoké obtížnosti.</li>
<li>Opraveny ještě další chyby v dynamické změně hlasitosti hospodského ruchu podle počtu přítomných zákazníků, když hráč spadl ze schodů nebo když odešli všichni zákazníci kvůli nepořádku.</li>
<li>Optimalizováno přehrávání a umlčování zvuků menu.</li>
<li>Optimalizován crossfade (zeslabování prostředí a zesilování znělky) na konci hry před zobrazením závěrečné zprávy. Znělka nyní konečně bude znít s maximální hlasitostí, tedy tak nahlas, jak jsem od začátku chtěl, ale kvůli chybě se to nedělo.</li>
</ul>
<h3 id="051gameplay">Hratelnost</h3>
<ul aria-labelledby="051 051gameplay">
<li>Zákazníci nyní v tutoriálu pijí maximální možnou rychlostí, bez ohledu na obtížnost (díky Silvii).</li>
<li>Pokud se pokusíte provést nějakou akci (třeba otevřít dveře) ve chvíli, kdy ještě dobíhá řekněme animace předchozí akce (např. položení půllitru), budete nyní upozorněni, že musíte počkat, než dokončíte předchozí akci.</li>
<li>Opravena kritická chyba vzniklá v některé z předchozích fází vývoje této verze, kdy za žádných okolností nebylo možné ručně sebrat žádný půllitr, která úplně znemožňovala hru. Strašně moc se omlouvám, že jsem to takhle dlouho nechal v takovém stavu. A přitom to byla jenom taková blbost, samozřejmě moje, a přehlédnutí! To je ta věčná snaha optimalizovat! ☺</li>
<li>Opravena kritická chyba, kdy se zasekla hra, ale dala Se ručně ukončit, pokud se hráč pokusil odejít z hospody ve chvíli, kdy před ním některý zákazník ještě otevíral nebo zavíral dveře.</li>
<li>Když zákazníci procházejí dveřmi, konečně to  definitivně zní realisticky a funguje to bez chyb. Tj. Zákazník otevře dveře, chvilku počká, udělá krok, chvilku počká, dveře zavře, chvilku počká a rozejde se na svoje místo nebo k pípě. Pokud se u dveří potká víc zákazníků najednou, tj. buď jeden odchází a jeden přichází, nebo jich odchází víc najednou (např. kvůli nepořádku), první z nich dveře otevře a skutečně teprve ten poslední je za sebou zavře. Pokud ale ke dveřím směřují i další zákazníci, kteří jsou od nich zrovna ještě daleko, logicky si je budou muset otevřít a pak za sebou zavřít znovu, až k nim konečně dojdou. Totéž se nyní zároveň děje i při odchodu hráče, tj. i hráč udělá slyšitelný krok mezi otevřením a zavřením dveří. Zároveň po kompletním fadeoutu celého prostředí a poté, co za sebou hráč dveře zavře, se nyní bude znělka prohry přehrávat od začátku s maximální hlasitostí a nebude se už zesilovat postupně jako při všech ostatních typech prohry.</li>
<li>Opravena poměrně důležitá chyba, kdy zákazníci špatně vyhodnocovali (zejména po příchodu do hospody), jak je zrovna hráč nebo točící pomocník daleko od pípy, takže se občas mohli špatně rozhodnout, jestli si jít k pípě objednat, nebo sednout na svoje místo a čekat, až se hráč nebo pomocník vrátí. To zároveň opravuje jeden z možných faktorů, které mohly ve výsledku vést k dlouho známé otravné chybě, kdy se zákazník, který ztratil trpělivost, naštval na hráče, ale vzápětí hned zase sám od sebe uklidnil.</li>
<li>Opravena chyba, kdy zákazníci občas při přechodu z jednoho stavu do jiného mohli zapomenout, jak dlouho už pronásledují hráče nebo pomocníka, na kterého jsou zrovna naštvaní. To by tedy mělo vést k dalšímu radikálnímu omezení výskytu výše uvedené chyby.</li>
<li>Přepracováno oznamování objednaných pití, takže jsme se vyhnuli slovu řezaný (díky Petrovi Kubíčkovi). V závěrečné zprávě, v tutoriálu a ve statistikách už není řeč o řezaných pitích, ale o míchaných. Při oznamování druhu pití, který si zákazník objednal nebo který právě pije, teď neřekne např. &quot;Kozel a Kofolu&quot;, ale &quot;Kozla s Kofolou&quot;. ☺ Byly tedy přidány názvy pití i v 7. pádě, kromě stávajícího prvního a čtvrtého.</ul>
<h3 id="051other">Ostatní</h3>
<ul aria-labelledby="051 051other">
<li>Aktualizován seznam betatesterů v titulcích.</li>
<li>Další poměrně značné celkové restrukturalizace, optimalizace a zeštíhlování celého kódu. Mně to celkem dost času zabralo a vy v ideálním případě nic nepoznáte, ale ve výsledku by teď díky tomu program měl být zase o něco stabilnější, rychlejší a spolehlivější.</li>
<li>Znovu zrevidovány všechny texty tutoriálů - některé z nich byly ještě zkráceny.</li>
<li>Zrevidovány texty jednotlivých příkazů v klávesové nápovědě (během hry).</li>
</ul>
</article>
<hr>
<article aria-labelledby="05">
<h2 id="05">Verze Early Access 0.5 Hardcore Sounding Kegs</h2>
<h3 id="05ui">Uživatelské rozhraní</h3>
<ul aria-labelledby="05 05ui">
<li>Opravena chyba, kdy se tipy při prohře zobrazovaly i v tutoriálu.</li>
<li>Optimalizováno automatické zrušení sledování zákazníka. Tím by snad měly být opraveny všechny případné chyby, kdy se sledování zákazníka např. zrušilo předčasně už ve chvíli, kdy začal odcházet, a ne až když prošel dveřmi, nebo kdy se sledování naopak nezrušilo ve chvíli, kdy zákazník třeba právě usnul nebo začal pít, atd.</li>
<li>Opravena chyba, kdy se v tutoriálu nepřehrála hláška o nepořádku při lití z pípy naprázdno. Příslušná hláška byla zároveň upravena, aby zahrnovala i tento případ.</li>
<li>Pokud se pokusíte spustit první hru bez nastaveného způsobu vybírání pití, budete nyní nejdřív informováni, o co jde (díky Petrovi Kubíčkovi).</li>
<li>Přidána informace, když hráč položí poslední půllitr, který právě nesl.</li>
<li>Opravena chyba, kdy se za určitých okolností při spuštění nové hry po předchozím dokončení tutoriálu mohl opět spustit tutoriál (díky Trychtýřovi).</li>
<li>Přepracováno čtení titulků z hlavního menu. Nyní je rozdělené po větách.</li>
<li>Doplněno několik dalších upozornění (na kontextové menu, klávesovou nápovědu, nastavení a tutoriál) při prvním spuštění programu. Pokud si je chcete vyzkoušet, budete muset smazat soubor profile.dat z datové složky hry.</li>
<li>Opravena chyba v dynamické klávesové nápovědě pro menu, kdy se přečetly řádky "Escape nebo alt+F4" i "Alt+F4" zároveň.</li>
<li>Výchozí hlasitost hudby v menu byla změněna z 85 na 100 %, takže nyní výchozí hlasitosti všech zvuků začínají na 100 %.</li>
<li>Upravena nově přejmenovaná funkce test vyvážení sterea, aby reflektovala vždy aktuální nastavení okrajů a středu stereopole. Tato funkce je zároveň znovu dostupná i z hlavního menu (kromě menu nastavení zvuku), při vyvolání z hlavního menu zeslabí po dobu svého běhu hudbu a také byl upraven vysvětlující popisek u příslušné položky menu.</li>
<li>Ve verzi Early Access 0.4 bylo odstraněno oznámení, že spouštění hry trvá příliš dlouho, pokud zdržovala kontrola dostupné aktualizace, ale tato kontrola se i tak pořád přerušila a neproběhla tedy do konce. Mohlo se tak stát, že se na pomalém připojení nemusela v takovém případě nabídnout aktualizace, i když byla dostupná. V této verzi bylo tedy odstraněno i přerušení této kontroly, pokud trvá příliš dlouho. Právě na pomalém připojení se tak sice může někdy stát, že budete při spuštění čekat nezvykle dlouho bez možnosti to jakkoli ovlivnit, ale zase nikdy nepřijdete o aktualizaci, pokud je zrovna opravdu dostupná.</li>
<li>Pokud jste ještě nehráli ani jednu hru, ani neabsolvovali tutoriál, bude nyní přečten název nabídky pro výběr obtížnosti ("zvol si obtížnost"), i pokud máte v nastavení rozhraní čtení názvů nabídek při vstupu do nich vypnuté.</li>
<li>Několik dalších drobných optimalizací odezvy a plynulosti uživatelského rozhraní.</li>
<li>Doplněn vysvětlující popisek k položce nastavit, resp. změnit způsob vybírání pití v menu nastavení hry.</li>
<li>Upraveno rozmístění položek hlavního menu do jednotlivých sekcí. Místo 5 sekcí jsou nyní pouze 4.</li>
<li>Upraven vysvětlující popisek u nastavení chytré odezvy při zadávání textu a zároveň formulace volby pro nastavení čtení názvů nabídek, obojí v menu nastavení rozhraní.</li>
<li>Přepracován mechanismus nastavování jednotlivých omezení hardcore hry. Nyní jsou všechny volby vykresleny najednou v menu jako zaškrtávací políčka, která se dají libovolně přepínat. Nebudete tedy už dostávat řadu uzavřených otázek za sebou. Je to rychlejší a přehlednější způsob nastavování různých kombinací. Navíc si jednotlivá zaškrtávací políčka pamatují aktuální stav od poslední hardcore hry, dokud nastavování nepřerušíte escapem. Zároveň bylo přidáno upozornění, pokud se pokusíte zahájit hardcore hru s pravděpodobně nedohratelnou kombinací omezení.</li>
<li>Klávesová zkratka T, resp. položka &quot;Uplynulý / zbývající čas&quot; v kontextovém menu, nyní neoznamuje pouze uplynulý čas v nekonečné hře nebo čas zbývající do konce limitu ve všech ostatních režimech, ale víc souhrnných informací o probíhající hře: Aktuální obtížnost, režim, odehraný nebo zbývající čas, jestli se jedná o hardcore hru, případně tutoriál, a v případě hardcore hry pak i právě aktuálně nastavená omezení.</li>
<li>Informace, že daný sud na pípě dochází, nyní nebude řečena jen při puštění pípy, ale i při jejím zastavení, případně za běhu, a to vždy jenom jednou až do dalšího puštění stejného kohoutku. Dochází v tomto případě znamená, že v příslušném sudu zbývá méně než jeden celý půllitr.</li>
<li>Opravena  chyba při oznamování pádu různých typů zákazníků ze schodů.</li>
<li>Přeformulováno zdůvodnění prohry kvůli špatné obsluze a zároveň informace o tom, že hospoda byla zaplněná do posledního místa, v závěrečné zprávě na konci hry.</li>
<li>Opravena chyba, kdy někdy nebyla řečena informace, že někdo bere poslední zbývající půllitr. Zároveň tato informace nyní zahrnuje i ožralé zákazníky.</li>
<li>Pokud se probere omráčený zákazník, zpráva, že si jde objednat, nyní rozlišuje mezi tím, když je to poprvé - tj. někdo ho omráčil ještě předtím, než vůbec stačil dostat první pití - a dosavadním znovu.</li>
<li>Nyní bude oznámeno, že pomocník odložil i plný sud (ne pouze prázdný); tj. např. pomocník čekal u pípy, až bude moct vyměnit nový sud, ale mezitím začali všichni zákazníci odcházet kvůli nepořádku atd.</li>
<li>Přidána informace, když ožralý zákazník začne znovu dělat bordel, protože vyhazovač, který ho vyváděl, teď odchází.</li>
<li>Opravena chyba při oznamování informace, že zákazník brzy ztratí trpělivost, která mohla vést k tomu, že bylo uvedeno jiné než skutečné pořadí daného zákazníka ve frontě. Zároveň tato informace nyní umí říct i např. &quot;20. zákazník ve frontě&quot; místo pouhého &quot;zákazník&quot;.</li>
<li>Program se už při spuštění každé nové hry nebude ptát, jestli chcete tutoriál, pokud jste odehráli aspoň jednu hru bez něj (díky Petrovi Bláhovi).</li>
</ul>
<h3 id="05ai">Umělá inteligence</h3>
<ul aria-labelledby="05 05ai">
<li>Odstraněno omezení, kdy pomocníci sbírající špinavé půllitry a automatický hráč sbírali plně nebo částečně natočené, ze kterých ještě nikdo nepil, teprve když byly odložené už alespoň 30 vteřin. V praxi to nikdy k ničemu nebylo a namísto inteligentně to akorát vypadalo hloupě a bylo to nepraktické.</li>
<li>Další optimalizace AI automatického hráče ve snaze opravit několik chyb, kdy se mohl občas zaseknout, zejména např. při pokusu sebrat sud, praštit nebezpečného zákazníka, sebrat čistý půllitr atd. Také bylo ještě vylepšeno jeho chování při odnášení špinavých půllitrů.</li>
<li>Automatický hráč nyní umí počkat s pacifikací nebezpečného zákazníka, až dokud neobslouží čekajícího zákazníka, pro kterého má právě natočeno, inteligentně v relevantních případech, pokud pití tomuto čekajícímu zákazníkovi zrovna nese a je už dost blízko.</li>
<li>Další optimalizace vstávání a sedání si zákazníků, když se hráč přiblíží nebo vzdálí na kritickou vzdálenost od pípy.</li>
<li>Další pokus o opravu chyby, kdy se mohl zaseknout točící pomocník nebo automatický hráč, který si jde pro půllitry (díky Trychtýřovi).</li>
<li>Opravena chyba u točícího pomocníka a automatického hráče při vybírání půllitru, do kterého bude točit, z už částečně roztočených. Od verze Early Access 0.4 by v takovém případě v podstatě nikdy nedotočil roztočené řezané pití, z jehož točení ho nejdřív něco vyrušilo a později se k němu vrátil.</li>
<li>Celková optimalizace vybírání půllitru, do kterého bude točící pomocník nebo automatický hráč zákazníkovi točit.</li>
<li>Opravena chyba, kdy pokud točícího pomocníka nebo automatického hráče něco vyrušilo z točení, např. zákazník, který se naštval právě na něj, po návratu k točení pro daného čekajícího zákazníka zapomněl, které pití si zákazník objednal. To by se projevilo u částečně roztočených řezaných, kdy by se mohlo stát, že by je teď napodruhé měl tendenci dotočit obráceně, než jak začal původně.</li>
<li>Pomocník nebo automatický hráč odnášející špinavé půllitry se už nebude pokaždé při čekání na nové vracet k pípě.</li>
<li>Opravena chyba, kdy automatický hráč a zákazníci nikdy nezpomalovali při chůzi po  nepořádku a zároveň hráč nemohl nikdy ručně zakopnout na střepech (díky Trychtýřovi). Nyní je také potřeba počkat delší dobu před dalším krokem z pozice s nepořádkem, abyste nezakopli.</li>
<li>Další drobné optimalizace a opravy  točících pomocníků při točení řezaných pití, zejména při posuzování jejich plnosti.</li>
<li>Výrazně vylepšeno rozhodování točících pomocníků a automatického hráče, kdy natočený půllitr donést přímo zákazníkovi a kdy ho raději předat pomocníkovi roznašeči pití nebo právě hráči, který je blíž. Navíc teď  bude probíhat cyklicky, takže bude brát v potaz i vlastní pohyb a pohyb případného vhodného kandidáta na předání půllitru, místo aby proběhlo jen jednou hned po natočení pití a během jeho nesení se už následně neaktualizovalo.</li>
<li>Pokud začnou odcházet všichni zákazníci kvůli nepořádku, odejdou nyní nově i pomocníci.</li>
<li>Zákazník, který už vypil přes míru, se teď nepoblije, pokud by tím vytvořil už příliš mnoho nepořádku a všichni zákazníci by kvůli tomu začali odcházet. Stejně tak ožralý zákazník nezačne dělat bordel, pokud by k tomu mohlo dojít tím, že by během fáze dělání bordelu omráčil někoho s neprázdným půllitrem v ruce, nebo pokud by se mohlo stát, že rozbije úplně poslední zbývající půllitr.</li>
<li>Snad opravena chyba, kdy se mohl zákazník rozzuřit (např. proto, že čekal už moc dlouho) a vzápětí hned zase sám od sebe uklidnit.</li>
<li>Několik dalších drobných optimalizací, sanitizací, oprav a ochran i před pouze potenciálními situacemi; např. zamezení případnému přepnutí se do stavu, ve kterém se daná postava už nachází, a tím vyvolání zbytečné nebo delší prodlevy, než je potřeba, ochrana před hypotetickým přetečením některých hodnot (klidové tiky bez jakékoli změny aktivity) atd.</li>
</ul>
<h3 id="05items">Chování předmětů</h3>
<ul aria-labelledby="05 05items">
<li>Opravena chyba při pokusu sebrat sud, kdy se hráč mohl pokoušet sebrat i sud, který už někdo nese, pokud byl právě na stejném políčku.</li>
<li>Opravena chyba, kdy se hlásil sud, pokud na něj hráč vstoupil, i ve chvíli, kdy tento sud padal.</li>
<li>Opravena chyba, kdy některé padající sudy nikdy nedopadly na zem a tím pádem se  nerozbily, jak měly.</li>
<li>Opravena chyba, kdy bylo možné sebrat i padající sud.</li>
<li>Půllitry a sudy nyní není možné sebrat okamžitě po jejich odložení. Před opětovným sebráním musí uplynout určitý čas v závislosti na obtížnosti.</li>
<li>Opravena chyba, kdy sebrání sudu a možná i půllitru přerušilo pád všech případných padajících sudů.</li>
</ul>
<h3 id="05audio">Zvuk</h3>
<ul aria-labelledby="05 05audio">
<li>Opravena chyba, kdy se zvuk nebezpečného zákazníka mohl přehrávat i pro pomocníka pacifikujícího agresivní zákazníky.</li>
<li>Opravena chyba, kdy i pomocník pacifikující agresivní zákazníky na stejném políčku s hráčem mohl přehrát zvuk nebezpečného zákazníka v dosahu, pokud při tom právě někoho pronásledoval.</li>
<li>Opravena chyba, kdy se zvuky placení, dávání dýška, sebrání půllitru hráčem a sebrání sudu hráčem nepřehrávaly skutečně stacionárně, jak bylo zamýšleno, takže když se hráč během jejich přehrávání stihl pohnout, změnila se jejich pozice.</li>
<li>Další optimalizace načítání zvuků při spuštění první hry, čímž se mi konečně podařilo eliminovat zadrhnutí chůze hráče nebo zákazníků při změně  skladby z rádia a zároveň zachovat rychlost načítání!</li>
<li>Ambientní ruch hospodského hovoru na pozadí se nyní bude při spuštění nové hry přehrávat s nižší výchozí hlasitostí. Zároveň byla opravena chyba, kdy bezprostředně po spuštění hry na této výchozí hlasitosti nezačínal a hlasitost se příslušně aktualizovala, teprve když přišel první zákazník, a další chyba, kdy se  hlasitost ruchu neměnila podle toho, kolik zákazníků zrovna spí.</li>
<li>Opravena chyba, kdy se při sebrání půllitru nebo sudu se zapnutým přehráváním pouze jednoho společného zvuku pro všechny odložené předměty stejného typu na stejném místě začaly cyklické zvuky zbývajících odložených předmětů často přehrávat ze špatných pozic, nebo se slyšitelně přerušily a pak hned začaly přehrávat znovu. Zároveň nyní každý půllitr a sud bude mít po celou hru stále stejnou výšku a tempo zvuku, což eliminuje možnost dvou a více stejně znějících zvuků z různých míst (bez ohledu na to, jak je tato volba nastavená) a zabraňuje přerušení přehrávání stávajících zvuků, i když se mají přehrávat všechny.</li>
<li>Přidány dva nové zvuky půllitru.</li>
<li>Opravena chyba, kdy utíkající zraněný zákazník neaktualizoval při chůzi pozici svého zvuku.</li>
<li>Opravena chyba, kdy nové přehrání zvuku prvního zákazníka ve frontě nebo sledovaného zákazníka nemuselo pokaždé respektovat příslušné nastavení hlasitosti.</li>
<li>Opravena chyba, kdy zvuky předmětů, zákazníků, dřezu, pípy nebo nepořádku nemusely pokaždé respektovat příslušné nastavení středu stereopole.</li>
</ul>
<h3 id="05other">Ostatní</h3>
<ul aria-labelledby="05 05other">
<li>Doplněna jména dalších beta testerů do titulků.</li>
<li>Opravena chyba při pokusu praštit zákazníka, kdy hráč mohl omráčit i pomocníka pacifikujícího agresivní zákazníky.</li>
<li>Další redukce pravděpodobnosti, že se ožralý zákazník na někoho naštve, a zároveň skutečně drobné zvýšení povoleného maxima tekutého nepořádku předtím, než odejdou všichni zákazníci, pro jednotlivé obtížnosti.</li>
<li>Upraveno mnoho různých parametrů pro jednotlivé obtížnosti, ale zejména rychlost chůze a prodleva nečinnosti po zakopnutí nebo pádu, ve snaze zmírnit rozdíly mezi nimi a lépe je vyvážit.</li>
<li>Do ladicího menu byla přidána možnost donutit prvního nebo všechny pijící zákazníky začít dělat bordel, možnost vygenerovat 7 náhodně umístěných špinavých půllitrů a možnost rozbít první dostupný plný sud ve sklepě.</li>
<li>Opravena chyba při vypnutí automatické hry z ladicího menu, kdy automatický hráč např. po ručním zakopnutí mohl i tak znovu převzít kontrolu.</li>
<li>Počátky implementace výpisu ladicích informací pro pomocníky a  automatického hráče. Zatím každý pomocník nebo hráč vypíše po skončení hry do souboru všechny změny stavu, ke kterým u něj během hry došlo. Každý pomocník vytvoří samostatný soubor s názvem &quot;helperX.log&quot;, kde X je číslo daného pomocníka v pořadí, v jakém se vygeneroval, a hráč pak analogicky vytvoří soubor &quot;player.log&quot;. Soubory se ukládají přímo do složky s hrou, ne do uživatelské složky pro lokální data aplikací. Vytváření těchto logů je zároveň možné povolit, resp. zakázat z ladicího menu, a stejně tak smazat veškeré aktuálně existující logy ve složce.</li>
</ul>
</article>
<hr>
<article aria-labelledby="041">
<h2 id="041">Verze Early Access 0.4.1</h2>
<p>6. února 2022</p>
<ul aria-labelledby="041">
<li>Opravena chyba, kdy některá nastavení, jako např. způsob vybírání pití, která mají být nepřístupná v průběhu vlastní hry, byla nepřístupná i v hlavním menu, a to v případě, kdy předchozí hra skončila prohrou.</li>
<li>Opraveno nefunkční rozhodování automatického hráče a točícího pomocníka z předchozí verze, které pití natočit zákazníkovi do půllitru jako první, u řezaných.</li>
<li>Opravena chyba v dynamickém počítání hlasitosti ambientního zvuku hospodského hovoru z předchozí verze, když se hráč pohyboval po schodech.</li>
<li>Opravena chyba, kdy se ozvala zpráva "poslední zákazník ve frontě spadl ze schodů", když spadl hráč.</li>
<li>Snad poslední změna mechanismu načítání zvuků. Ukázalo se, že ke stejné chybě (možné chvilkové zaseknutí zákazníka) dochází i tak, takže buď je způsobena něčím jiným, nebo se mi ji asi hned tak opravit nepodaří. V každém případě není až tak důležitá a ušetření paměti a rychlejší načítání se i tak významně vyplatí. Takže zvuky při spuštění první hry se teď znovu a už definitivně načítají stejně rychle jako před verzí Early Access 0.4.</li>
<li>Opravena chyba, kdy pokud byl v hospodě už moc velký bordel a přišel nový zákazník, pořád nejdřív přišel, zavřel za sebou dveře a teprve pak je otevřel znovu a odešel, místo aby přišel, podíval se kolem a odešel rovnou při jednom otevření dveří.</li>
<li>Opravena chyba, kdy pokud začal odcházet agresivní nebo ožralý zákazník, nepřestal pokaždé přehrávat cyklický zvuk nebezpečného zákazníka.</li>
<li>Ještě několikanásobně snížena pravděpodobnost, že se ožralý zákazník na někoho naštve.</li>
<li>Ještě vylepšena kontrola na špatnou obsluhu. Od předchozí verze se mohlo častěji než dřív stávat, že všichni zákazníci odešli kvůli nepořádku v hospodě, a přitom hra neskončila předčasnou prohrou.</li>
</ul>
</article>
<hr>
<article aria-labelledby="04">
<h2 id="04">Verze Early Access 0.4</h2>
<p>2. února 2022</p>
<ul aria-labelledby="04">
<li>Opravena chyba způsobená v poslední verzi Early Access 0.3, kdy se zákazník někdy rozhodl pomoct a celá hra, včetně nově příchozích zákazníků, se tomu přizpůsobila, ale ve skutečnosti pak nikdy pomáhat nezačal. To mohlo vést k celé řadě dalších podivných chyb, kdy se např. hromadili čekající zákazníci bez objednávky, pokud měl daný pomocník točit, atd.</li>
<li>Opravena chyba, kdy pomocník roznašeč pití odnesl půllitr ke dřezu na umytí místo čekajícímu zákazníkovi, pokud si daný zákazník např. objednal Svijany a Bernarda, ale vy jste pití natočili v obráceném pořadí (díky Katce).</li>
<li>Opravena chyba, kdy pokud jste stiskli enter na políčku s půllitrem a zároveň čekajícím zákazníkem a chtěli jste sebrat půllitr, místo toho jste tím omráčili zákazníka (díky Katce). Pravděpodobně byla způsobena tím, že omráčení čekajícího zákazníka je sice až poslední možnost připadající v úvahu při stisknutí enteru, ale půllitr nemusel být odložený dost dlouho na to, abyste ho už mohli sebrat. K omráčení čekajícího zákazníka tedy od teďka dojde, jedině pokud jste předtím už nějakou chvilku na příslušném políčku stáli. Je to takový ne moc čistý hack, nechtělo se mi předělávat celou logiku enteru zase jednou od začátku. :-) Možná se vám teď ale velmi zřídka bude stávat, že enter na první pokus nic neudělá, protože půllitr musí mít po odložení chvilku, než ho jde sebrat. Není to vyloženě chyba, ale pokud k tomu dojde, budu vděčný, když mě na to upozorníte taky, jenom abych měl představu, jak často se to zhruba děje.</li>
<li>Opravena chyba, kdy jste dali zákazníkovi půllitr, který se jevil jako plný, ale on se přesto mohl naštvat s tím, že je to podmírák (díky Trychtýřovi). Zároveň byly ještě jednou optimalizovány a sjednoceny všechny popisy a výpočty stavu půllitru.</li>
<li>Informace o zákazníkovi od teďka nebudou uvádět jeho zdraví, pokud není vůbec zraněný.</li>
<li>Ještě další drobné optimalizace naštvání zákazníků za různých okolností. Měly by tak být eliminovány i poslední případné vzácné situace, kdy zákazník např. dostal pití od pomocníka roznašeče, ale přesto se naštval na hráče.</li>
<li>Další optimalizace kontroly, kdy má pomocník točič s točením počkat, pokud hráč právě drží v ruce už natočený půllitr.</li>
<li>Sníženo maximální přípustné množství tekutého nepořádku pro jednotlivé obtížnosti, než začnou zákazníci odcházet. Takhle bylo na nejtěžších obtížnostech až příliš benevolentní.</li>
<li>Zesílen zvuk utíkajícího příliš zraněného zákazníka.</li>
<li>Automatický hráč a pomocník točič nyní umí začít točit řezaný i od druhého objednaného pití v pořadí, pokud ho momentálně má blíž k aktuálnímu kohoutku na pípě než to první.</li>
<li>Odstraněno nespolehlivé oznámení, že se kontroluje dostupnost aktualizací, pokud čekání při spuštění trvá příliš dlouho.</li>
<li>Naposledy přepracován způsob čtení historie novinek v aktuální verzi. V menu s dostupnou aktualizací a v hlavním menu je jen možnost zobrazit novinky v prohlížeči, protože historie změn od teďka zůstane jako soubor na serveru, do kterého budu postupně s každou další verzí přidávat. Byly tedy odstraněny možnosti zkopírovat novinky do schránky a uložit do souboru v datové složce hry. Pokud se novinky v prohlížeči otevřít nepodaří, budete upozorněni a do schránky se zkopíruje adresa příslušné stránky, takže ji případně budete moct otevřít v prohlížeči ručně.</li>
<li>V menu seznámení se zvuky se teď relevantní zvuky budou přehrávat dokola ve smyčce, jako přímo ve hře.</li>
<li>Některé duplicitní položky v menu seznámení se zvuky byly sjednoceny a několik dalších bylo přeformulováno, aby byly jednoznačnější.</li>
<li>Doplněny popisky k položkám "slovní popisy chyb při hře" a "slovní popisy předmětů při vstoupení na ně" v menu nastavení hry.</li>
<li>Opravena chyba, kdy nefungovaly správně sekce v menu nastavení zvuku, která se projevovala tak, že nastavení stereováhy a jednotlivých hlasitostí zdánlivě patřila do stejné sekce.</li>
<li>Přidána možnost nastavit hlasitost i pro pípání znázorňující pozici prvního zákazníka ve frontě, resp. sledovaného zákazníka, pokud máte zároveň zapnuté příslušné nastavení. Zároveň byla příslušná položka určující, jestli se toto pípání má přehrávat, přesunuta z nastavení hry do nastavení zvuku a přejmenována pro větší jednoznačnost.</li>
<li>Tak bohužel, nakonec jsem musel vrátit původní mechanismus načítání zvuků. Hra proto teď zase bude zabírat víc paměti. Při novém způsobu načítání se při změně hudby z jukeboxu mohly např. na několik desítek milisekund zaseknout kroky zákazníků apod.</li>
<li>Pokud si zákazník jde objednat a hráč se právě vzdálil nebo přiblížil na kritickou vzdálenost k pípě, která ovlivňuje, jestli si zákazník dojde objednat, nebo si nejdřív dojde sednout na svoje místo bez objednávky, nebude už si zákazník sedat a vzápětí hned zase vstávat.</li>
<li>Ještě jedna oprava automatického hráče, konkrétně pokud má točícího pomocníka a sám zrovna jenom roznáší pití.</li>
<li>Historie řeči při ukončení programu při zapnutém příslušném nastavení se teď nebude pokoušet uložit do souboru, pokud je zrovna prázdná.</li>
<li>Opravena chyba, kdy se mohl zaseknout točící pomocník, který si zrovna šel pro půllitry.</li>
<li>Opravena chyba, kdy točící pomocník a automatický hráč ignorovali odložené neprázdné půllitry, ze kterých ještě nikdo nepil.</li>
<li>Při spuštění hry přidáno upozornění na early access a do hlavního menu položka "nahlásit chybu".</li>
<li>Ambientní zvuk hospodského hovoru se teď bude přehrávat dynamicky hlasitěji nebo tišeji podle aktuální obsazenosti hospody.</li>
<li>Zraněný zákazník, který už vypil přes míru a motá se blízko schodů, si teď dá spolehlivě pozor, aby na nich nezakopl a tím nespadl, pokud by ho pád z takové výšky zabil.</li>
</ul>
</article>
</body>
</html>